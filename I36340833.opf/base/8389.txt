༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5727
29894
ལམ་རིམ།
lam rim
Author
ཀུན་དགའ་རྒྱལ་མཚན།
kun dga' rgyal mtshan
Descriptor
Original Publication
boc kyi bcu phrag rig mdzod chen mo. dpal Idan sa skya pa'i
gsung rab;v. 11
pe cin
Place
Publisher
mi rigs dpe skrun khang
2004
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
2. 14
3,605
scanned at m/s satluj infotech images, e-45, sector 27 noida,
district gautam buddha nagar, u.p. 201301 via new delhi, india
for the tibetan buddhist resource center, 150 w 17th st., new york
city, ny 10011, usa 2006



Lam rim/Sa-pan Kun-dga '-rgyal-mtshan sogs kyis brtsams.
LC Control Number: 2005323050
Type of Material: Book (Print, Microform, Electronic, etc.)
Main Title: Lam rim/ Sa-pan Kun-dga'-rgyal-mtshan sogs kyis brtsams.
Variant Title: Chinese colophon title: Putidao cidi
Edition Information: Par thens 1.
Published/Created: Pe-cin : Mi rigs dpe skrun khan : Mtsho-snon mi rigs dpe skrun khan, 2004.
Related Names: Sa-skya Pandi-ta Kun-dga’-rgyal-mtshan, 1182-1252.
Description: 2, 14, 3, 605 p. : col. ill. ; 21 cm.
ISBN: 7105061545
Summary: Collection of texts on essential Buddhist practices according to Sa-skya-pa
sect.
Contents: Thub pa'i dgons pa rab tu gsal ba żes bya ba'i bstan bcos / Sa-pan
Kun-dga'-rgyal-mtshan -- Thub pa dgons gsal gyi 'chad thabs 'Jam-dbyans
dgons rgyan / Glo-bo Mkhan-chen Bsod-nams-lhun-grub -- Thub pa'i dgons
pa gsal ba żes bya ba'i gžun gi bsad thabs lam bzan mdzes rgyan / Glo-bo
Mkhan-chen Bsod-nams-lhun-grub -- Thub pa'i dgons pa gsal ba'i bstán bcos
kyi mdo rnam par bsad pa rin po che’i gter / Glo-bo Mkhan-chen
Bsod-nams-lhun-grub -- Thub pa'i dgons gsal rgyal sras 'phags pa'i lam gyi
sgrun 'grel zla ba'i 'od zer / Žan Mdo-sde-dpal.
Notes: In Tibetan.
Subjects: Religious life--Sa-skya-pa (Sect)--Early works to 1800.
Sa-skya-pa (Sect)--Doctrines--Early works to 1800.
Series: Bod kyi bcu phrag rig mdzod chen mo. Dpal Idan Sa-skya-pa'i gsun rab; pod
11
LC Classification: BQ7672.6 (BQ14) vol. 11 of 2004 BQ7672.4 (BQ14)+
Overseas Acq. No.: Ch-Tib-2005-323050; 01; 13-01
ANOM
ALMAN
MA



•
se:
，་པ་
;
: ༌
ས *
་
་，
་
t
༧
*ལ་*
ཉེ
སྐོ་
3&
'
བ*
i
1:
8པ་
#*
ས
བ་་་
མི
ཀ
བའམ་
：་,་
བf;
*
1zw
་
མི
，
*
h
༈
་.
ཅ བྱས་བ་
，
# #*་ན
ཅI
*
*
རྒྱ་
，
མི
g
,
༔
+
，, ༔
g
4
ཚོ
s
-
|
– བཙས
བཞིན་
.
*
*
+Q
སྒྲ་，
ཀྱིས་
.:
E-
**
a
，
*,
༧
དྷ་
༤.
ས
ན
བ་
''བ་
1
42 བ
ཀ
༌ ས པ
，
*
པ
ས
་
ཙ
*
j.
：
, *
".
༼
ཡི་
.
80%
#
ཀྱི
.
.
་་
:
པ
?
རྒྱུ
“
ན་
8
རྒྱུན་གསན
ཏཾ་
;
:;
p
ས་
， ..
*
.:
བྱ
*
'
,
་་བ་
༣ ་ ་
''
:
:
n
**
ལ
s:
， །
་
་
.:
ན་
i-༤
ནི་ཉོན་
བར །
，
།
བy
*
*
ལས་པའི་གང་
༣༨
*
-, ,
-
+
ས་
་
%9:
༣
++
h
མ;
.
-
8
-
..
4
.
-
****
*
ལམ་
ས
ང་
ནས
**
A'༩༧ ལས་
སt
ས ས ས
1:|:
བ
རིགས་དཔ་
་
--
་
:
བྱས
• ཆུ་
༑
s:
°
*
རྒྱུས
*
:༌
;ས་
་
གཉིས་ཀྱི
ལྟ
ས
་
་
g
*
.tr
*
.
.:
རྒྱ་
::
:
༔
༔
,，
"
:
.
•ནt
བ
ནས
-
13.
།
"
སྙ
*
- མ
F་
*
，
་་
*
ས
A,
༌
3
ནི •
ན
བས།
:
1|
，
“
*
ཆ
E
ཆུ
»
，
:
'',
*
:
དུ
：
ཟླ་
་ ་
：
་
ས
མཁན
- -
，
,：
རྒྱུ
，
E62
༽སཾས”
9
,
;
བ
ཀ
།
'''
, 3མ་
་
，
བུས་
འི ་
*
，
:
s
if
,
++
་
ག་ན་
་.
46
#r
+
མ་
.
.
་
.
tr
»
;
་
:
e
༈
《
+
*
“:
འ་
པ
*
：་
༢.+
，
ཆབ་
རབས་
པས་
*
པ་
པའི་
?
: ，
༡༣
ས
ལོ་
**
༤
f
ན
gt
°་
ན
ར
ཚམས་
4;
A
-
ས
*
*
•
ཟས
h
=
དུས
༼ཉི་
་
，
༈
.
}
བྱ
:
པ་ ༧༥
ཚམས་
འི་
,
,
*..
#
ཏམ
** ལོ་་་
༢ *
ཛཱ་
ས
”
མི
SS
ལྷད་
་
་
་，
མ་
+
་
ད
.
ར
ན
།
• ན ་་



SMINMINாக்காய்ப்பாட்டடடடடடடடட



g
- -
8
-
.：
.:.
..
:;
'
:
..
：：
……
5
་
་
་
་ ་
:
''
,
…..ཨཱཎ:
་
'''' ', , '
：
་
;
… ..，： ;
87v
…,: ; ནྟི
, ，，，
་
ཏི ལ
་
，་
་
：་
1
1:2:
..
ཚོ
བ
ཚོ
3:
་་
2-
:
，
*
་
'''
:
''
པོ་
༧
་
;
-
1:|:
::
:
,
ཀ ཀ སྨ
::;
-
ཚེ་： 1:
：
-
:
ཀ
ས
1,
་:
ཡ'''
'''
ཐ:
བ
:
་
:
༣༧-，-
་
:
,
:
*
-
T --
E
*
:
、
ག༌
ཝཾ་
་
'
.
ས
r༩)
ག་བསོ
རྣམཚན་
་མཐལ
*,
,
དེམས་ཅན་ཝ་མཱབཝརྟན་
ཉN
སོ
མ་དམ་པ 1:: པདྷ༤
འགགས
ཚོག
...，
**
+
༢
-
ཧཧཧ་་ད་ཆགཏམམ་བསམས༦གསཔཧཱཀྐད ཧ་
• ཀ མ -
.
，
，
5
1:|:
བས
-,
:
ལ,
ས
：
:
:
1
ས༔
» r ，4.
: --
“ .
བའ: '''1
༩
'',
་
**
གི གཙ-
|
:
t
་.
：
*
ས
:
་
ཀ -
*
ཀr：
༧༧
བ
།
ཏཏགགཤམནryཀར་པཧཧཧན་ཧན གས
༦༧
:
Iམས་
, ,
::
ལམ་རིམ།
, ， ， -
..
མི་རིགས་དཔེ་སྐྲུན་ཁང་།
མཚོ་སྔོན་མི་རིགས་དཔེ་སྐྲུན་ཁང་།
：
.
h
.
ལ་
་
ས་པཎ་ཀུན་དགའ་རྒྱལ་མཚན་སོགས་ཀྱིས་བརྩམས།
：
མ
--
ཚེ
}་
བའི་
，
-
，
As [E
མས
༩༩༩ཀགཏདགགམ་ཀར་མ་ཆདག་མཚམས་པས
མཱ
ལw • ས ས
4:
་་གསསལ་ཨཱ༌གཏདྷཏྟརཱཧ་ལམ་མཆཆཆཀའག- -
ཅཙཱ་བ་
བr
་ནའི་
་
:
'''
:ཟླ་
,
1:|:
: 4
'
:
--
},
1
'*
;
*
, ;
+ལ་
:
ཨ་༌ཏ
མལ བ བ བ ་་་་
• ན
:
G
h
： ལྟ་
'''
བ
:
ཀྱི
་བ
.
5
་
*
པ མི༌
:
1
.
།
-
ཐབས 4,
བ
::
མཚམས་སྒྲུབ་ཐབ
ས
8. *
;
་ " "
:
:
:
བ
་，་ །
*
བོད་ཀྱི་བཅུ་ཕྲག་རིག་མཛོད་ཆེན་མོ་ལས་
ས་སྐྱ་པའི་གསུང་རབ་པོད་བཅུ་གཅིག་པ།
རེ
:
་
་
,་,
...：
.:
༢ཐ,་
1:;
:
:
1:|:
:
ས
:
1:|
་་ ་་
"
'''
་་ ་
་
་
པ :
'
!
་
ནིབ;
,
1



་་་
*
་
1: 1:|:
，
:
བོད་ཀྱི་བཅུ་ཕྲག་རིག་མཛོད་ཆེན་མོ་ལས།
དཔལ་ལྡན་ས་སྐྱ་པའི་གསུང་རབ་དཔེ་ཚོགས། །
།
་་་་
:
o
*
*
བློ་འདོན་མཁན་པོ། མཁས་དབང་ཚུལ་ཁྲིམས་རྒྱལ་མཚན།
མཁས་དབང་པདྨ་དམ་ཆོས།
གཙོ་སྒྲིག་པ། སྒ་སྐྱེ་དགོན་ཀྱི་མཁན་པོ་ཀུན་དགའ་བཟང་པོ།
ང་
.
::
''
་
དཔེ་ཚོགས་ཀྱི་དཀར་ཆག
ཀ
།
ངས་
བ
་
ད་བྱ།
:
སྟོན ::
*
:：..
:
s
,
:
ཚ
་་་་་་་་་་་
པོད་དང་པོ། སྐྱེས་རབས།
པོད་གཉིས་པ། སུམ་རྟགས་དང་དག་ཡིག པོད་བཅུ་གཉིས་པ། སྡོམ་གསུམ།
པོད་གསུམ་པ། བཟོ་གནས་དང་སྡེབ་སྦྱོར། པོད་བཅུ་གསུམ་པ། དབུ་མ།
པོད་བཞི་པ། མངོན་བརྗོད། པོད་བཅུ་བཞི་པ། ཕར་ཕྱིན།
པོད་ལྔ་པ། སྙན་ངག
པོད་བཅོ་ལྔ་པ། འདུལ་བ།
པོད་དྲུག་པ། ཟློས་གར་དང་མཁས་འཇུག པོད་བཅུ་དྲུག་པ། ཚད་མ།།
པོད་བདུན་པ། རྩིས་གཞུང་། པོད་བཅུ་བདུན་པ། མངོན་པ།
པོད་བརྒྱུད་པ། སྒྲ་གཞུང་།
པོད་བཅོ་བརྒྱད་པ། སྔགས་སྐོར།
པོད་དགུ་པ། གསོ་རིག པོད་བཅུ་དགུ་པ། རྒྱུད་འགྲེལ།
པོད་བཅུ་པ། གྲུབ་མཐའ། པོད་ཉི་ཤུ་པ། ལམ་འབྲས།
ཟབ་
ད་དུ་
.
.
.
:་
:
་
ས
་
>
jppo
* ཚེ
ས་ལ་
:
|
1:



：
:
བ
::
:
ན པ
|:
:
:;;
:
:
-
#*s:
:
1
:
1:|:
ཀ
E
!:
པ ་
, ,
'''-
:
པ་:
;
",",
།
:
:
3
ཚེ་
:
,
32
༩ ར
བ
༌
**
* :
，
....
་
ན་ ག ཙམ་ད་ ཅན་ཐའབདཝ་༥༣ ལས་པར་ཙན་ཁ་བཅད… བཙན་བ་དན་བཅང་བ་ག ༡ :༌
，，
་
།
:3;
:
་ -
- -
- ; ， ། ༣ཀ
ན
པ ་ཚ
གས་་་
is: སྨཧt
ཙཐོབཀ, མ ཙ
ཡཆཆཆ4 * བཅ-1ttis""
དེ་ཡཾ་ཀ་
སོ
'', ཝར་གམ
མཆ
****#*#:༤}:
:
་་་་ཧ
'1; ཡ
,
''
་་་་
''' - བྷ , "
ཀ
..
༽
ས
ཀ་
''
、-
མ
:
。
་，
::
Z
་
:
，
,
E-
་
|
་ ་
:
WS
་
：
ས་
་
མིན་ལག་
་
་་་་་་་
༢༣
*
་
བཀས་
ཚ
།
:
ནི༔
ཡ༧
༔ - - དཝ ༤ པ * ཀ
བར་ན
-
E:ན
+
•ས
སུམ་རྟགས་ཚབས་
་་་
*
ནས་
-
：༤༤ :
བྱེh5
དག*#ཀ༥
.:r
*
) མཚg#
13 ནམ
པ
,
ཟཎ་ཆAགས་
*
གལ.
།ས་ཅ
ས ' ',
*
བས་
:.
་
+-
རྩ
་ སt
་
**
''1
ས
ཆ༧
“ཐ
! s
་
༣༢
་་་་
-!
་
དག་
ས བ
.:: ……
ས
པོ་
ཅན་སཱཡ་ བ
}
'' སཱམག་
༩ ་ཉ-
ཀy
སྨིན་པ་ལ་ལམ་ལས་གངས་ཅན་མགp
་་
་
:
བསམལ་
·
33 4་
• ཀ
༧
ཆོ0%Fབགན་
:
༈་
：་：་，་
.:ཙཤཀh
བ ས པ ས
ས:
- •
བ
པུ་
：
::
； ：
རྒྱུ
55
; -tic
."
::
F
་
.,
,
༈
:
ག་ བ
བ
*
s
*
་
ཚབ་རྨས
ས
#*
་
བས་མི
་
*
༣.
མགར་
་་
་་་
，，，
L་པ།
་，
སr-
:
、
་
，
.：
•
-
'''''
-
པ•--
ང
7
5
:
ག༠བཀག་* ཁ་བ༌
3.
་་
་
ས
hཙ= - ༧
;,
གལ་
སe
"
.
..
;
:
f
པ་
པསལ་ ཀ ༡༠
ཝན
-
ནr',
་
*ཝ ཐ་
.，
་
，་
,
*
#…
་.
་.
བ ཙས : .སྨཆ་རྩ ་ཀ༩༩༧ ད་ཐག་གཡ༦, ༔ ཅི་ཤན་པ་གདབ་ཀ, དམསམ་ པས པས་ མ
ར་
་
རྒྱལ་དབང་
ང་ཀ་， ༤༠༠༩ 1:
ཧf ༠ དརྨཙཀ་བཙཐ་ཅ-
：
+
བ,
ན་
.:
.
?
!
ས་ར་དག་ག
,
-
>
་་་
：་ ་ ་
:་
.
ལས
འ：: .：
་...
. ་་་་ .
༦་་
་་་་་
་
རྒྱབ་
ས༔
，
་
1:
:
ཏ
•ད་
--
--
་་་་
་
་་་ .
..
•
-
，
་
;，
：
ཨཱ་་་་
བའི་
*
iབ
E-
5
རྗེ་བཙུན་རིན་པོ་ཆེ་གྲགས་པ་རྒྱལ་མཚན་ལ་ན་མོ།
.
པ
:
++++
མཚོ
+
-
•:
4
*
:
:
1:|
ས
ན
:
པ
:
:
:
1:3
.
།
བ :
--
---
-
-
-



..
ནས་
་ཐམས་
:: 'E
་བ སྟན་བདམས,+ ཐ བཀས
] ལམ
*f
་་
་
་
，：
་:：..
བ
，
，
，
་;
'
，
་ ，
་
; ..
བ
ས
''
-
པས་
，
:
.
.
...，，
་;，：
་
ཚ44:; ་，
* མཚོ
བསུ་..
་
ས
བ
，
，，，
*
་
་
༌
ནས
་་༌་
བྱ3
.
：
， ་་་་
*
ཨ
.
.
མང་ཞབས
.
** ༢༣ ནི
ཏ ་་་
…：
་ཡི་.
A
པ
ཟླ་
+
.་བ་
，
་
，
•
བས : ༌ ་
་
* མཐཏ
ཐ ད - ༡༠… ཟབ་
**
མ མ ཀ མ་ •ཎ: +4ཙཡ༧སགཝ ཨནས་
ཡནfurre:v•ཨ
བ
ལམ
་, *, t
སྟན བས བས བ༠ཚ:ན ༨. བཅt40 41
་་
ཀtps༤
，,
-
:
，
ན ཐག་ ༩ ཚཔ*
་ ་ ་ག -
;
--
,་
་
:
་ ་.
..、
，
ས་
•
e1
ད་ཟས་
:
.....
. ...，：་
མ་
ཙ
ང
་ ་ ་
་་
:
༎
:
་ཤིས
།
.:.
་་་
་
：:
, -
.༌
-
-
.
：：
:
་་་
，
-
.
་
-
'
-
-
-.
： .：.་ ་ ་
..
་
;
.. ༤
:
* ཁ པ
.སྶ
3
་
་
，.+--
;;
.
.
་
་ །
t.t;
-，
，་,
...
ཅི
བལ་
? ས*
4,
::
' '
，
.
1.
jpru
མཆ**
1:
3
，
:
-， བ་
---
-
ཝཱ་
44
་
，
་
༢
:
：
་
་
，
： ，
：：
，
，་
::
$ནི་
:
*
.4.
.：.. ，： ，,：
''：::...་
་་་
32
ཎྞཾ ན ༣ མ༌ ༦.
༢༠ –་་་་
མནན་
,
ས་དང་ལམ་གྱི་རྣམ་གཞག་སྟོན་མཁས་པ། ས་པཎ་ཀུན་དགའ་རྒྱལ་མཚན་ཞབས་ལ་འདུད།
..
༧ཏིཙེ,
»
*
:
ཀན་
.
:



དཔེ་སྐྲུན་གསལ་བཤད།
རྗེ་ས་པཎ་ཀུན་དགའ་རྒྱལ་མཚན་གྱིས། སངས་རྒྱས་ཀྱི་བསྟན་པ་རིན་
པོ་ཆེ། ། མདོར་བསྡུས་ཉམས་སུ་ལེན་པའི་ཚེ། ། འདུལ་བ་ཕར་ཕྱིན་གསང་
སྔགས་གསུམ། ། སོ་སོའི་གཞུང་དང་མི་འགལ་བར། ། ཉམས་སུ་ལེན་པ་
བཀའ་དང་མཐུན། ། ཞེས་གསུངས་ཡོད་ཅིང་། འཕགས་པའི་དགོངས་པ་
ཟབ་པ་དང་རྒྱ་ཆེ་བའི་ལམ་གྱི་རིམ་པ་མངོན་པར་བཀྲལ་བའི་གཞུང་ས་པཎ་
མཆོག་ནས་མཛད་པའི་《ཐུབ་པའི་དགོངས་པ་རབ་ཏུ་གསལ་བ་ཞེས་བྱ་བའི་
བསྟན་བཅོས་》འདིའི་དོན་ནི། སྤྱོད་པ་འདུལ་བ་དང་མཐུན། སྒོམ་པ་མདོ་
སྡེ་དང་མཐུན། བཤད་པ་མངོན་པ་དང་མཐུན། གསང་སྔགས་རྒྱུད་སྡེ་དང་
མཐུན། ཁྱད་པར་དུ་ཐེག་པ་ཆེན་པོ་མདོ་སྡེ་རྒྱན་ གྱི་དགོངས་དོན་རྣམས་
བསྟན་ཡོད། གཞུང་འདི་ལ་ནང་གསེས་ཀྱིས་དབྱེ་ན། དང་པོར་ཉམས་སུ་
ལེན་པའི་ རྟེན་ གྱི་ གང་ ཟག་ གི་ གཞི་ རིགས་ངེས་དགོས་ པས་ རིགས་བསྟན།
གཉིས་པར་ཐེག་པ་ཆེན་པོའི་ལམ་གྱི་རྩ་བ་སྐྱབས་འགྲོ་ཡིན་པས་ཁྱད་པར་བཞི་
ལྡན་གྱི་སྐྱབས་འགྲོ་བསྟན། གསུམ་པར་བྱང་ཆུབ་ཀྱི་སེམས་བསྐྱེད་པ་སྔོན་དུ་
འགྲོ་དགོས་པའི་རྗེས་སུ་འགྲོ་བ་དང་། སེམས་བསྐྱེད་པ་གཉིས་བསྟན། བཞི་
པརབྱང་ཆུབ་སེམས་དཔས་ཉམས་སུ་ལེན་བྱ་ནི་རང་སྨིན་བྱེད་ཕར་ཕྱིན་དྲུག་
བསྟན། ལྔ་པར་བྱང་ཆུབ་ཀྱི་མཆོག་ཏུ་སེམས་བསྐྱེད་པས་གཞན་སྨིན་བྱེད་བསྡུ་
དངོས་པོ་བཞི་བསྟན། དྲུག་པར་དེའི་ཐབས་ཁྱད་པར་ཅན་གྱིས་གནས་སྐབས་
འབྲས་བུ་ས་བཅུ་དང་ལམ་ལྔ་ཡི་རྣམ་གཞག་བསྟན། བདུན་པར་མཐར་ཐུག་



2 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གི་འབྲས་བུ་སྐུ་གསུམ་གྱི་ངོ་བོ་དང་། མཛད་པ་ཕྲིན་ལས་རྒྱུན་མི་འཆད་པ་
བསྟན་ཏོ། ། མ་ཟད་གཞུང་འདི་ལ་འཆད་ཉན་དང་བལྟ་ཀློག་བདེ་བ་སོགས་ཀྱི་
དགོས་མཁོ་ཆེ་བ་ལ་བརྟེན་ཏེ་མཁས་པ་ཆེན་པོ་གློ་བོ་མཁན་ཆེན་བསོད་ནམས་
ལྷུན་གྲུབ་ཀྱིས་མཛད་པའི་《ཐུབ་པ་དགོངས་གསལ་གྱི་འཆད་ཐབས་འཇམ་
དབྱངས་དགོངས་རྒྱན་》དང་། ཡང་ ཁང་ གིས་ མཛད་ པའི་《ཐུབ་ པའི་
དགོངས་པ་གསལ་བ་ཞེས་བྱ་བའི་གཞུང་གི་བཤད་ཐབས་ལམ་བཟང་མཛེས་
རྒྱན་》། ཡང་ཁང་གིས་མཛད་པའི་《ཐུབ་པའི་དགོངས་པ་གསལ་བའི་བསྟན་
བཅོས་ཀྱི་མདོ་རྣམ་པར་བཤད་པ་རིན་པོ་ཆེའི་གཏེར་》། ཡང་ཞང་མདོ་སྡེ་བ་
གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་མཛད་པའི་《ཐུབ་པའི་དགོངས་
གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ་ཟླ་བའི་འོད་ཟེར་》སོགས་
ཀྱང་བསྡུས་ཡོད། །
དཔེ་ཆ་འདི་ཉིད་དགོན་སྡེ་ཁག་གི་བཤད་གྲྭའི་སློབ་དེབ་དང་། སློབ་གྲྭ་
ཆེ་ཁག་དང་ཞིབ་འཇུག་པ་རྣམས་ཀྱི་དཔྱད་གཞི་ཡིག་ཆ་སོགས་དམིགས་ཏེ་ངེད་
དཔེ་སྐྲུན་ཁང་གིས་སྡེ་དགེའི་ཤིང་པར་ལྟར་དུ་དཔར་དུ་སྐྲུན་པ་ཡིན། །
མི་ རིགས་ དཔེ་ སྐྲུན་ ཁང་ དང་
མཚོ་སྔོན་མི་རིགས་དཔེ་སྐྲུན་ཁང་ནས།



གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ།
འདྲེན་མཆོག་མཉམ་མེད་ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་
ཐོག་མར་མཛད་པ་བཅུ་གཉིས་དང་བཅས་པས་ལས་ཅན་སེམས་ཅན་རྣམས་ཀྱི་
བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་གཉིས་རྒྱ་མཚོ་ལྟར་
དུ་བསགས། ཐ་མར་མངོན་པར་རྫོགས་པའི་སངས་རྒྱས་ཏེ་སྐྱེ་འགྲོའི་བློ་དང་
ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་ཡང་བསམ་
གྱིས་མི་ཁྱབ་པ་བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་
འདི་ཉིད་དེང་དུས་འཛམ་གླིང་དུ་དར་རྒྱས་ཆེ། མཆོག་གི་སྤྲུལ་པའི་སྐུ་དང་
དགེ་བའི་བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་
དཔག་མེད་སྟེར་བའོ། ། ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་
སྤྲུལ་པའི་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་གསུངས་པའི་མདོ་
སྔགས་ཀྱི་བཀའ་དང་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་ལས་བོད་
སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་
ཕབ། དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་བླ་མ་གོང་མ་
རིམ་བྱོན་ནས་གཅིག་ནས་གཅིག་ཏུ་གསེར་གྱི་རྒྱུན་ཐག་དང་གློག་གི་ལྕགས་སྐུད་
ལྟར་དུ་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་བླ་མའི་བར་དུ་བརྒྱུད་
ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་དང་།
མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་



2
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འབྱུང་བར་འགྱུར་བའོ། །
སྟོན་པའི་ཡང་དག་གི་དམ་ཆོས་འདི་ཉིད་ཡུལ་གྲུ་གང་དུ་དར་བ་དང་།
ཕྱོགས་གང་དུ་བཞུགས་པ་ན་རིས་མེད་ཀྱི་འགྲོ་བ་རྣམས་ཀྱི་རྒྱུད་ལ་རང་བཞིན་
བཅོས་མེད་ཀྱི་བྱམས་པ་དང་སྙིང་རྗེ་ལྡན་པ། གཞན་ཕན་བྱང་ཆུབ་ཀྱི་སེམས་
ཁོ་ན་ལྷུར་ལེན་ནུས་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་བའི་
སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་
བོར་གནས་པ་རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་པ་
ཞིག་ཡིན་ནོ། །
དེ་ཉིད་ཕྱིས་སུ་མཁས་པ་དང་ལོ་ཙཱ་བ་རྣམས་ཀྱིས་བཀའ་བསྟན་སོ་སོར་
ཕྱེས་ཏེ་རྒྱལ་བས་གསུངས་པ་ལ་བཀའ་དང་། རྒྱ་གར་གྱི་པཎ་གྲུབ་རྣམས་ཀྱིས་
གསུངས་པ་ལ་བསྟན་བཅོས་ཞེས་གྲགས་སོ། ། བཀའ་བསྟན་གྱི་གཞུང་ལུགས་
རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་རིན་ཡོད་པ་དང་། རང་གིས་
ཉར་ན་ཉར་རིན་ཡོད་པའི་མི་རིགས་ཀྱི་ཤུལ་བཞག་རིག་གནས་ཐུན་མོང་མ་ཡིན་
པ་ཤ་སྟག་ཡིན་ཞིང་། གཞུང་བཟང་འདི་རྣམས་ཀྱི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད། གསར་རྙིང་གི་གྲུབ་མཐའ་བྱུང་ཚུལ་ནི་
རྒྱ་གར་དང་བོད་ཀྱི་མཁས་པ་དང་ལོ་ཙཱ་བ་རྣམས་ཀྱིས་བོད་གངས་ཅན་དུ་
འགྱུར་སྔ་ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་
སྐ་ཅོག་ཞང་གསུམ་སོགས་ཇོ་བོ་སྨྲི་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་
ཡང་དག་གི་སྐོར་སོགས་ཡིན། དེའི་རིང་ལུགས་འཛིན་པ་ལ་རྙིང་མ་པ་ཞེས་
གྲགས། ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་བ་ཆེན་པོ་རིན་ཆེན་
བཟང་པོ་དང་རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་བསྒྱུར་བ་ལ་ཕྱི་འགྱུར་གསར་མ་ཞེས་པ་དང་།
-
-



གླེང་གཞི།
དེའི་རིང་ལུགས་འཛིན་པ་ལ་ཕྱི་འགྱུར་གསར་མ་པ་ཞེས་གྲགས་སོ། ། ཕྱི་འགྱུར་
གསརམ་པ་ལ་ནང་གསེས་ཀྱི་སྒོ་ནས་དབྱེ་ན་ས་སྐྱ་པ་དང་། བཀའ་བརྒྱུད་པ།
དགེ་ལུགས་པ་ཞེས་བོད་ཀྱི་གྲུབ་མཐའ་ཆེན་མོ་ཁག་གསུམ་བྱུང་ཡོད། དེ་མིན་
ཇོ་ནང་པ་ལ་སོགས་པ་མདོར་ན་གྲུབ་མཐའ་ཁག་བཞིའམ་མཁྱེན་ཀོང་རྣམ་
གཉིས་ཀྱི་དུས་སུ་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་ཀྱང་གྲགས་པའི་མཁས་
པའི་དབང་པོ་རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་
གཞལ་དུ་མེད་པ་ཞིག་ཡོད་དོ། །
གྲུབ་མཐའ་ཆེན་མོ་བརྒྱད་ཀྱི་ནང་ནས་དཔལ་ལྡན་ས་སྐྱ་པ་ནི་སངས་
རྒྱས་ཤཱཀྱ་ཐུབ་པས་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་
རྩ་བའི་རྒྱུད་ལས། དེ་ནས་ཡི་གེ་ས་དང་ཀ ། དང་པོ་དག་ཏུ་བརྗོད་པ་
དང་། ། ཞེས་སོ། ། གྲུབ་མཐའ་འདི་ཡི་ཆོས་བརྒྱུད་གང་ནས་བྱུང་ཞེ་ན།
རྣལ་འབྱོར་གྱི་དབང་ཕྱུག་གྲུབ་ཆེན་བིརླ་པ་ནས་གངས་ཅན་བསྟན་པའི་མངའ་
བདག་རྗེ་བཙུན་ས་སྐྱ་པ་ཆེན་པོ་ཀུན་དགའ་སྙིང་པོ་ལ་བཀའ་བབས་པའི་གསང་
སྔགས་རིན་པོ་ཆེ་ལམ་འབྲས་བུ་དང་བཅས་པའི་གདམ་པ་འདི་ཉིད་ཟབ་པའི་ཆེ་
བ་བཅུ་གཅིག་དང་སྙན་རྒྱུད་ཚད་མ་བཞི་དང་ལྡན་པར་གསུངས་ཏེ། ༡
གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ གདམས་ངག ༢
འབྲས་བུ་ལམ་དང་བཅས་པའི་གདམས་ངག ༣ གཅིག་ཤེས་པས་མང་པོ་
ཤེས་པའི་གདམས་ངག ༤ སྐྱོན་ཡོན་ཏན་དུ་སློང་བའི་གདམས་ངག ༥
བར་ཆད་དངོས་གྲུབ་ཏུ་ལེན་པའི་གདམས་ངག ༦ ཏིང་ངེ་འཛིན་ངོ་ཤེས་
པས་བསམ་གཏན་གྱི་གེགས་སེལ་བའི་གདམས་ངག ༧ བར་ཆད་ངོ་ཤེས་
པས་བདུད་ཀྱི་གེགས་སེལ་བའི་གདམས་ངག ༨ སྐྱོན་ཡོན་ཏན་དུ་སློང་ཤེས་
ཤིང་བར་ཆད་དངོས་གྲུབ་ཏུ་ལེན་པའི་གདམས་ངག ༩ སྡེ་སྣོད་གསུམ་གྱི་དེ་



4
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
，
ཁོ་ན་ཉིད་ཕྱིན་ཅི་མ་ལོག་པར་ཤེས་པའི་གདམས་ངག ༡༠ གསེར་འགྱུར་རྩི་
ལྟ་བུའི་གདམས་ངག ༡༡ རྩེ་བ་རྡོ་རྗེའི་ཚིག་རྐང་གཞུང་ཡིད་བཞིན་གྱི་ནོར་
བུ་ལྟ་བུའི་གདམས་ངག་སྟེ་ཟབ་ཁྱད་བཅུ་གཅིག་དང་། ༡ བླ་མ་ཚད་མ་དང་།
༢ ཉམས་མྱོང་ཚད་མ། ༣ བསྟན་བཅོས་ཚད་མ། ༤ ལུང་ཚད་མ་སྟེ་
ཚད་མ་བཞི་དང་། དབང་གི་ཆུ་བོ་མ་ནུབ། བྱིན་རླབས་ཀྱི་བརྒྱུད་པ་མ་ཉམས།
གདམས་ངག་གི་སརྒ་མ་ལོག མོས་གུས་ཀྱི་བསམ་པ་ཚིམ་པ་སྟེ་སྙན་བརྒྱུད་
ཆེན་མོ་བཞི་དང་ལྡན་པས། ཕྱི་ནང་གསང་བ་དེ་ཁོ་ན་ཉིད་མཐར་ཐུག་གི་རྟེན་
འབྲེལ་ལྔ་ལ་བརྟེན་ནས་ལམ་ལྔ་མཐར་ཕྱིན་པར་བགྲོད་དེ་ཟུང་འཇུག་སྐུ་བཞིའི་
དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་བཀོད་པའི་ཟབ་
ལམ་གསང་བ་རྨད་དུ་བྱུང་བའོ། ། དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། ། དྲི་མེད་རིང་ལུགས་
འདི་ཉིད་ནི་ཐོག་མར་འཁོན་དཀོན་མཆོག་རྒྱལ་པོ་དང་། ས་ཆེན་གོང་མ་རྣམ་
ལྔནས་བཟུང་ད་ལྟའི་འཁོན་གྱི་གདུང་རྒྱུད་འཛིན་པ་དཔལ་ས་སྐྱའི་ཁྲི་འཛིན་
ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་པ་རྣམས་
ཀྱིས་རྒྱལ་བའི་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང་།
བཤད་སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་
དགུས་འཛིན་སྐྱོང་སྤེལ་གསུམ་གྱི་སྒོ་ནས་བསྐྱངས་དང་སྐྱོང་བཞིན་ཡོད། ས་སྐྱ་
གོངམ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་མཐའ་ཁག་ཕལ་མོ་
ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན། །
ཁྱད་པར་དུ་དམ་པ་གང་གི་མཚན་མཐོང་བ་དང་ཐོས་པ་ཙམ་གྱིས་སྐལ་
ལྡན་འགྲོ་བ་རྣམས་ཚེ་འདི་ལ་འཇའ་ལུས་མཁའ་སྤྱོད་དུ་གཤེགས་ནུས་པའི་
འཇམ་མགོན་བླ་མ་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ་མཆོག་



གླེང་གཞི།
གིས་དཔལ་ས་སྐྱའི་དྲི་མེད་རྒྱལ་བསྟན་ལུང་རིགས་རྣམས་རྒྱ་གར་དང་རྒྱ་ནག་
ཕྱོགས་ཀུན་ཏུ་དར་ཞིང་རྒྱས་པར་མཛད་དེ། རྒྱ་གར་འཕགས་པའི་ཡུལ་དུ་
ཚད་མ་རིགས་གཏེར་སོགས་བོད་ཆོས་མང་པོ་རྒྱུ་ཆོས་སུ་བསྒྱུར་པས་རྒྱ་ཆོས་བོད་
དུ་བསྒྱུར་པ་མང་ན་ཡང་། བོད་ཆོས་རྒྱ་ལ་བསྒྱུར་པ་ས་སྐྱ་པ་ཞེས་སོ། ། རྒྱ་
ཆོས་བོད་དུ་བསྒྱུར་པའི་གངས་ཅན་གྱི་གྲུབ་མཐའ་ཁག་གི་མཁས་པ་ལོ་ཙཱ་བ་
མང་ན་ཡང་། བོད་ཆོས་རྒྱ་ལ་སྒྱུར་མཁན་ནི་ས་སྐྱ་པཎྜི་ཏ་ཁོ་ན་ཙམ་ལས་མ་
མཐོང་། རྒྱ་གར་འཕགས་པའི་ཡུལ་གྱི་མཁས་པ་གཅིག་གིས་ཀྱང་སྤོབས་པ་
ཙམ་ཡང་འཕྲོག་མི་ནུས་པའི་མུ་སྟེགས་འཕྲོག་བྱེད་དགའ་བོ་ལ་སོགས་པར་
བསྟན་པ་དཔང་བཞག་སྟེ་རྩོད་པ་བྱས་པས་རིགས་ལམ་རྣམ་དག་གི་སྒོ་ནས་ཕས་
རྒོལ་ལོག་སྨྲའི་ཚང་ཚིང་མ་ལུས་པ་ཚར་བཅད་དེ་རྒྱལ་བསྟན་བོད་ཀྱི་བསྟན་པའི་
སྒོ་ཞབས་སུ་བཙུད་པ་དང་། དེང་དུས་ང་ཚོ་གངས་ཅན་ལྗོངས་སུ་གནག་རྫི་
ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་ནི་ས་སྐྱ་པཎྜི་ཏ་མཆོག་
གངས་ཅན་བོད་ཀྱི་བསོད་ནམས་བགོ་སྐལ་དུ་ཕེབས་ནས་བཟུང་གཞི་ནས་རིག་
གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་
གཏོད། ཕྱིས་སུ་གྲུབ་མཐའ་ཁག་གི་མཁས་པ་རྣམས་ཀྱིས་ཐོས་བསམ་བྱས་ཏེ་
རིག་གནས་བཅུ་ལ་མཁས་པ་ཡང་གནམ་གྱིས་ས་ཁེབས་པ་ལྟར་མང་པོ་བྱུང་དང་
འབྱུང་བཞིན་པ་ཡིན། ཐོག་མར་བོད་ཀྱི་མཐའ་བསྐོར་ལ་གནས་པའི་ཡུལ་གྲུ་
ཐམས་ཅད་ལ་དམ་པའི་ཆོས་བརྒྱུད་མང་པོ་སྤེལ། ཁྱད་པར་དུ་མེས་རྒྱལ་ནང་
ཁུལ་གྱི་ཐོག་མའི་འབྲེལ་བ་ཡང་ཁོང་གིས་མཛད་པས་གངས་ཅན་བོད་ཡུལ་འདི་
ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་ཕྲིན་ཉི་མ་ལྟར་འཕེལ་
བ་ཞིག་ཡིན། དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་
བུ་དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་དཔལ་ངོར་ཨེ་ཝཾ་



• ཟ
-
•
ཟ པ་ཐ་•t
6 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆོས་ལྡན་གྱི་དགོན་པ་ཕྱག་བཏབ་པ་ནས་བཟུང་བདག་ཅག་གི་རྩ་བའི་བླ་མ་
མཁན་རབས་དོན་བཞི་པ་ཀླུ་ལྡིང་མཁན་རིན་པོ་ཆེ་འཇམ་དབྱངས་བསྟན་པའི་
ཉི་མ་བར་དུ་དེའི་བསྟན་པ་འཛིན་པའོ། ། རོང་སྟོན་ཤེས་བྱ་ཀུན་གཟིགས་ཀྱིས་
དཔལ་ནཱ་ལནྡྲའི་དགོན་པ་ཕྱག་བཏབ་པ་ནས་བཟུང་ད་ལྟའི་བར་གྱི་དཔལ་ཚར་
པའི་རིང་ལུགས་འཛིན་པའི་སྐྱེས་བུ་དམ་པ་མཁན་ཁྲི་ཉེར་ལྔ་པ་རྗེ་བཙུན་ཁྲི་
ཆེན་ངག་དབང་མཁྱེན་རབ་ཐུབ་བསྟན་ལེགས་བཤད་རྒྱ་མཚོ་བར་དུ་ཡོད། དེ་
གསུམ་ལ་གཙང་ས་ངོར་ཚར་གསུམ་དུ་གྲགས་སོ། །
དེའི་རིང་ལུགས་འཛིན་པའི་མཁས་པའི་དབང་པོ་རྣམས་ཀྱི་གསུང་ཆོས་
ལ་བོད་ཀྱི་བཅུ་ཕྲག་རིག་མཛོད་ཆེན་མོ་ལས་དཔལ་ལྡན་ས་སྐྱའི་གསུང་རབ་ཅེས་
པའི་དཔེ་ཚོགས་འདི་ནི་འཆད་ཉན་དང་ཞིབ་འཇུག་བྱེད་མཁན་རྣམས་ལ་རིན་
ཐང་ཧ་ཅང་ཆེ་བ་ཡིན། དཔེ་ཚོགས་འདི་དག་ཕྱོགས་བསྒྲིགས་བྱས་ན་དཔེ་ཆ་
ཁ་ཤས་ཤིག་ལག་བྲིས་རེ་ཟུང་ཙམ་ལས་མེད་པས་ནུབ་ཉེན་ཆེ་བའི་དཔེ་ཆ་
རྣམས་མྱུར་སྐྱོབ་ཐུབ་པ་དང་། ལོ་རྒྱུས་ཀྱི་རིན་ཐང་ལྡན་པའི་དཔེ་རྙིང་རེ་ཟུང་
ཙམ་ལས་མེད་པ་རྣམས་ཐོར་གྱུར་དུ་མི་འགྲོ་བ། དཔེ་ཆ་ཁ་ཤས་ཤིག་ཡོངས་
གྲགས་སུ་ཡོད་ཀྱང་དེང་དུས་ཀྱི་གོམས་གཤིས་ཀྱི་དབང་གིས་ལྟ་ཀློག་མི་བདེ་བས་
ཁྱབ་བསྒྲགས་ཆེན་པོ་འགྲོ་མི་ཐུབ་པ་དང་། དེའི་གྲུབ་མཐའ་འཛིན་པ་ལ་
མཁས་པ་ཆེན་པོ་ཡོད་ཀྱང་མེད་པ་ལྟར་དུ་གྱུར་པའོ། ། མ་འོངས་པར་དཔེ་ཆ་
འདི་རྣམས་འཕྲུལ་པར་གྱི་སྟེང་དུ་དཔར་ཐུབ་ན་ལོ་རྒྱུས་ཐོག་ཏུ་ཡུན་རིང་གནས་
ཐུབ་པ་དང་། དགོན་སྡེ་ཁག་དང་། བཤད་གྲྭ་ཁག་དང༌། སློབ་གྲྭ་ཁག་གི་
སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་ཁག་གི་ལྟ་ཀློག་བདེ་བ་
དང་བཙལ་སླ་བ། དད་ལྡན་སྐྱེ་བོ་རྣམས་དཔེ་ཆ་ཉར་ཚགས་ལ་དགའ་མི་ཞིག་
ཡིན་ན་དེབ་སྤུས་ལེགས་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒྲོམ་གྱི་



གླེང་གཞི།
སྟེགས་བུའི་ཐོག་ཏུ་བཞག་སྟེ་ཕྱག་འཚལ་བ་དང་མཆོད་པའི་ཡུལ་དུ་བྱས་ན་
བསོད་ནམས་ཆེན་པོ་བསགས་ཆོག་པ་མ་ཟད་མཇལ་བ་ཙམ་གྱིས་དད་པའི་སྤུ་
ལོང་དབང་མེད་དུ་ལྡང་ནུས་པའི་གསུང་རྟེན་འདི་ནི་མདོར་ན་འབྱོར་ལྡན་
རྣམས་ཀྱིས་བསོད་ནམས་བསགས་པའི་ཞིང་མཆོག་བླ་ན་མེད་པར་འགྱུར་བ་
སོགས་སྒོ་དུ་མ་ལ་དམིགས་ཏེ་མཁས་པའི་དབང་པོ་རྣམས་ཀྱིས་མཛད་པའི་ཐུན་
མོང་རིག་གནས་ཀྱི་སྐོར་དང་ཐུན་མིན་གཞུང་གི་སྐོར་དང་། གསང་སྔགས་
སྐོར་གྱི་དཔེ་ཚོགས་གྲགས་ཅན་ཕལ་ཆེ་དཔེ་ཁྲིད་ཀྱི་ཁྲིད་རྒྱུན་ཡོད་པ་རྣམས་
ཕྱོགས་གཅིག་ཏུ་བསྒྲིགས་པའི་མུ་འབྲེལ་ནི། སྐྱེས་རབས་ལ་འཇམ་དབྱངས་བློ་
གཏེར་དབང་པོས་མཛད་པའི་སྐྱེས་རབས། ཞུས་ཆེན་ཚུལ་ཁྲིམས་རིན་ཆེན་
གྱིས་མཛད་པའི་རྟོགས་བརྗོད་མ་ལླི་ཀའི་ཕྲེང་བ། རྟོགས་བརྗོད་རིན་ཆེན་དོན་
འདུས། སུམ་རྟགས་ལ་ས་པཎ་ཀུན་དགའ་རྒྱལ་མཚན་གྱིས་མཛད་པའི་སུམ་
རྟགས་ཀྱི་མཚན་དང་དག་ཡིག་གི་སྐོར། རྗེ་བཙུན་བསོད་ནམས་རྩེ་མོས་མཛད་
པའི་ཡི་གེ་བཀླག་ཐབས་བྱིས་པ་བདེ་བླག་སོགས་ཡོད་པ་མ་ཟད་མཁས་དབང་ཁ་
ཤས་ཀྱིས་མཛད་པའི་སུམ་རྟགས་དག་གསུམ་སོགས་ཀྱང་ཡོད། བཟོ་རིག་ལ་
སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་བཟོ་གནས་དཔལ་འབྱོར་
རྒྱ་མཚོ་དང་། པཎ་ཆེན་ཆོས་རྣམ་གྱིས་མཛད་པའི་རྟེན་ལ་གཟུངས་གཞུག་
འབུལ་ཚུལ་ཀུན་གསལ་དངུལ་གྱི་མེ་ལོང་སོགས་ཡོད་པ་མ་ཟད་མཁས་དབང་
གྲགས་ཅན་དུ་མའི་གསུང་ཡང་ཡོད། སྡེབ་སྦྱོར་ལ་ས་པཎ་གྱིས་མཛད་པའི་
སྡེབ་སྦྱོར་མེ་ཏོག་ཆུན་པོ། དེའི་འགྲེལ་པ་པཎ་ཆེན་ཤཱཀྱ་མཆོག་ལྡན་གྱིས་
མཛད་པའི་སྡེབ་སྦྱོར་སྣ་ཚོགས་མེ་ཏོག་གི་ཆུན་པོ་ཞེས་བྱ་བའི་བསྟན་བཅོས་ལ་
འཇུག་པའི་རབ་ཏུ་བྱེད་པ། མངོན་བརྗོད་ལ་ས་པཎ་གྱིས་མཛད་པའི་ཚིག་
གཏེར་དང༌། དེའི་འགྲེལ་པ་སྙེ་ཐང་བློ་གྲོས་བརྟན་པ་བཞི་པས་མཛད་པའི་



8 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཚིག་གཏེར་རྒྱ་ཆེར་འགྲེལ་པ། རིན་སྤུངས་ངག་དབང་འཇིགས་གྲགས་ཀྱིས་
མཛད་པའི་མངོན་བརྗོད་མཁས་པའི་རྣ་རྒྱན། སྙན་ངག་ལ་པཎ་ཆེན་ཤཱཀ་
མཆོག་གིས་མཛད་པའི་སྙན་ངག་མེ་ལོང་གི་འགྲེལ་པ་དབྱངས་ཀྱི་རོལ་མཚོ།
རིན་སྤུངས་ངག་དབང་འཇིགས་གྲགས་ཀྱིས་མཛད་པའི་སྙན་འགྲེལ་མི་འཇིགས་
སེང་གེའི་ང་རོ། ངོར་དཀོན་མཆོག་ལྷུན་གྲུབ་ཀྱིས་མཛད་པའི་དོན་རྒྱན་སོ་
ལྔའི་དཔེར་བརྗོད་དབྱངས་ཅན་མ་ལ་བསྟོད་པ་དོན་རྒྱན་རྣམ་པར་བཀོད་པའི་
ཕྲེང་བ་གཙོས་མཁས་དབང་དུ་མའི་དཔེར་བརྗོད་ཀྱང་ཡོད་དོ། ། ཟློས་གར་ལ་
ས་པཎ་གྱིས་མཛད་པའི་རོལ་མོའི་བསྟན་བཅོས། དེའི་འགྲེལ་པ་ལ་ཀླུ་མེས་
ཀུན་དགའ་བསོད་ནམས་ཀྱིས་མཛད་པའི་རོལ་མོའི་བསྟན་བཅོས་ཀྱི་རྣམ་
བཤད་བློ་གསལ་ཡིད་འཕྲོག་ཕྲིན་ལས་ཀུན་ཁྱབ། རིག་གནས་སྤྱི་གསལ་བར་
བྱེད་པ་ལ་ས་པཎ་གྱིས་མཛད་པའི་མཁས་པ་ལ་འཇུག་པའི་སྒོ། གློ་བོ་མཁན་
ཆེན་བསོད་ནམས་ལྷུན་གྲུབ་ཀྱིས་མཛད་པའི་མཁས་འཇུག་རྣམ་བཤད་རིག་
གནས་གསལ་བྱེད་འཕྲུལ་གྱི་མེ་ལོང་། པཎ་ཆེན་ཤཱཀྱ་མཆོག་ལྡན་གྱིས་མཛད་
པའི་མཁས་འཇུག་རྣམ་བཤད་དྲིས་ལན། རྩིས་རིག་ལ་རྗེ་བཙུན་གྲགས་པ་རྒྱལ་
མཚན་གྱིས་མཛད་པའི་རྩིས་གཞུང་མེ་མཁའ་རྒྱ་མཚོ་དང་དུས་ཚོད་འབྱུང་བའི་
རྩིས་ཡིག་དང་གཟའ་སྐར་འཕྲོད་བརྟག་བཅས། འགྲོ་མགོན་ཆོས་འཕགས་
ཀྱིས་མཛད་པའི་ལྔ་བསྡུས་གཙོས་རྩིས་གཞུང་ཐམས་ཅད། སྡེ་གཞུང་ཆོས་
འཕེལ་གྱིས་མཛད་པའི་ཁྱད་ཆོས་བདུན་ལྡན་རྩིས་རིག་ལེགས་བཤད་ཉི་མའི་
འོད་ཟེར། སྐྱེ་དགུ་བ་དབོན་པོ་ཚེ་རྒྱལ་ གྱིས་མཛད་པའི་འབྲས་རྩིས་རབ་
གསལ་ནོར་བུའི་མེ་ལོང་། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དུས་ཀྱི་འཁོར་ལོའི་དཔྱད་པ་ལས་བརྩམས་ཏེ་བསྟན་འཛིན་རྣམས་ལ་འཕྲིན་དུ་
གསོལ་བ་ནོར་བུའི་ཕྲེང་བ། ཡང་རེད་མདའ་བ་གཞོན་ནུ་བློ་གྲོས་ཀྱིས་མཛད་
་



གླེང་གཞི།
པའི་འཕྲིན་ཡིག་ནོར་བུའི་ཕྲེང་བའི་རང་ལན། ཡང་རེད་མདའ་བ་གཞོན་ནུ་
བློ་གྲོས་ཀྱིས་མཛད་པའི་དཔལ་དུས་ཀྱི་འཁོར་ལོའི་ངེས་དོན་གསལ་བར་བྱེད་པ་
རིན་པོ་ཆེའི་སྒྲོན་མ། སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་
དུས་འཁོར་རྩོད་ལན་རིགས་པའི་འོད་སྟོང་། ཡང་སྟག་ཚང་ལོ་ཙཱ་བ་ཤེས་རབ་
རིན་ཆེན་གྱིས་མཛད་པའི་དཔལ་དུས་ཀྱི་འཁོར་ལོའི་སྤྱི་དོན་གྱི་སྒོ་ནས་གཏན་ལ་
འབེབས་པར་བྱེད་པའི་ལེགས་བཤད་བསྟན་པའི་རྒྱ་མཚོ། སྒྲ་གཞུང་ལ་ས་
བཟང་མ་ཏི་པཎ་ཆེན་གྱིས་མཛད་པའི་ཀ་ལཱ་པའི་རྣམ་བཤད་ལེགས་སྦྱར་གསལ་
བ། གསོ་རིག་ལ་སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་གསོ་
དཔྱད་ཉེར་མཁོ་གཅེས་བསྡུས། བྲང་ཏི་བ་དཔལ་ལྡན་རྒྱལ་མཚན་གྱིས་མཛད་
པའིབྲང་ཏི་ལྷ་རྗེའི་རིམ་བརྒྱུད་ཀྱི་མན་ངག་གསེར་བྲེ་ཆེན་མོ། ཟུར་འཚོ་བ་
ཕྱག་རྡོར་མགོན་པོས་མཛད་པའི་རྒྱ་བོད་མཁས་གྲུབ་དུ་མའི་ཐུགས་བཅུད་
གཅེས་བསྡུས་རིན་ཆེན་ཕྲེང་བ།
གྲུབ་མཐའ་ལ་དབུས་པ་བློ་གསལ་གྱིས་མཛད་པའི་གྲུབ་མཐའ་རྣམ་པར་
བཤད་པའི་མཛོད། སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པའི་
གྲུབ་མཐའ་ཀུན་ཤེས། ཨ་མེས་ཀུན་དགའ་བསོད་ནམས་ཀྱིས་མཛད་པའི་གྲུབ་
མཐའ་ཀུན་ཤེས། ལམ་རིམ་ལ་ས་པཎ་གྱིས་མཛད་པའི་ཐུབ་པ་དགོངས་གསལ།
གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་མཛད་པའི་ཐུབ་པ་དགོངས་
གསལ་འཆད་ཐབས་འཇམ་དབྱངས་བླ་མའི་དགོངས་རྒྱན་དང་མདོ་རྣམ་བཤད་
རིན་པོ་ཆེའི་གཏེར་དང་སྒྲུང་འགྲེལ་ཟླ་བའི་འོད་ཟེར། སྡོམ་གསུམ་ལ་ས་པཎ་
གྱིས་མཛད་པའི་སྡོམ་གསུམ་རབ་དབྱེའི་རང་མཆན། ཀུན་མཁྱེན་གོ་རམས་
བསོད་ནམས་སེང་གེས་མཛད་པའི་སྡོམ་གསུམ་ཁ་སྐོང་། མཁན་ཆེན་ངག་
དབང་གཞན་ཕན་སྙིང་པོས་མཛད་པའི་སྡོམ་གསུམ་འཇམ་དབྱངས་བླ་མའི་



10
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དགོངས་རྒྱན། དེའི་འགྲེལ་པ་ལ་མཁན་ཆེན་ངག་དབང་བསོད་ནམས་རྒྱལ་
མཚན་གྱིས་མཛད་པའི་སྡོམ་གསུམ་གྱི་ཉམས་ལེན་གཏན་ལ་འབེབས་པ་འཇམ་
དབྱངས་བླ་མའི་དགོངས་རྒྱན་གྱི་རྣམ་འགྲེལ་སྐལ་བཟང་མིག་འབྱེད་ཀྱི་གསེར་
ཐུར། དབུ་མ་ལ་རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་དབུ་མ་
འཇུག་པའི་རྣམ་བཤད་དེ་ཉིད་གསལ་སྒྲོན། ཀུན་མཁྱེན་གོ་རམས་ཀྱིས་མཛད་
པའི་ལྟ་བ་ངན་སེལ། ཕར་ཕྱིན་ལ་གཡག་སྡེ་པཎ་ཆེན་གྱིས་མཛད་པའི་ཕར་
ཕྱིན་འགྲེལ་པ་ལེགས་པར་བཤད་པ་བསམ་འཕེལ་དབང་གི་རྒྱལ་པོ། ཀུན་
མཁྱེན་གོ་རམས་ཀྱིས་མཛད་པའི་མངོན་རྟོགས་རྒྱན་གྱི་ཆོས་རྣམས་ཡན་ལག་
རྒྱས་པར་བཤད་པ་སྦས་དོན་རབ་གསལ། འདུལ་བ་ལ་འཇམ་དབྱངས་ཀུན་
དགའ་ཆོས་བཟང་གིས་མཛད་པའི་འདུལ་བ་ལུང་རིགས་གཏེར་མཛོད། ཚད་
མ་ལ་ས་པཎ་གྱིས་མཛད་པའི་ཚད་མ་རིགས་གཏེར། ཀུན་མཁྱེན་གོ་རམས་
ཀྱིས་མཛད་པའི་སྤྱི་དོན་རིག་ གཏེར་གསལ་བྱེད། གཡག་སྡེ་པཎ་ཆེན་གྱིས་
མཛད་པའི་ཚད་མ་རིག་གཏེར་དེ་ཉིད་གསལ་བྱེད། མངོན་པ་ལ་མཆིམས་ཆུང་
བློ་བཟང་གྲགས་པས་མཛད་པའི་མངོན་པ་མཆིམས་ཆུང་།
སྔགས་སྐོར་ལ་སློབ་དཔོན་བསོད་ནམས་རྩེ་མོས་མཛད་པའི་རྒྱུད་སྡེ་སྤྱི་
རྣམ། ས་པཎ་གྱིས་མཛད་པའི་མངོན་རྟོགས་ལྗོན་ཆུང་དང་། ངོར་དཀོན་
མཆོག་ལྷུན་གྲུབ་ཀྱིས་མཛད་པའི་མངོན་རྟོགས་ལྗོན་ཤིང་མཛེས་རྒྱན་གཙོས་
རྒྱུད་སྡེའི་སྐོར་ཁ་ཤས་ཀྱང་བསྡུས་ཡོད། རྒྱུད་འགྲེལ་ལ་བློ་གཏེར་དབང་པོས་
མཛད་ པའི་ བརྟག་ གཉིས་ རྣམ་བཤད་ གསང་ བདག་ དགོངས་རྒྱན། ལམ་
འབྲས་ལ་ས་ཆེན་ཀུན་དགའ་སྙིང་པོས་མཛད་པའི་ལམ་འབྲས་ཀྱི་རྣམ་འགྲེལ་ཨ་
སེང་མ་དང་སྲས་དོན་མ། རྗེ་བཙུན་གྲགས་པ་རྒྱལ་མཚན་གྱིས་མཛད་པའི་
གཞུང་རིན་ཆེན་སྣང་བ་རྩ་འགྲེལ། འཇམ་དབྱངས་བློ་གཏེར་དབང་པོས་



གླེང་གཞི།
མཛད་པའི་འཁོར་འདས་དབྱེར་མེད་ཀྱི་ལྟ་ཁྲིད། གཟིམ་འོག་བསྟན་འཛིན་
སྙན་གྲགས་ཀྱིས་མཛད་པའི་ལྟ་བའི་སྙིང་པོ་ཡང་དག་པ་བཤད་པ་མེ་ལོང་། སྒོ་
ངག་དབང་ལེགས་པས་མཛད་པའི་འཁོར་འདས་དབྱེར་མེད་ཀྱི་ལྟ་ཁྲིད། སྨོན་
ཚིག་ལ་ཀུན་བཟང་ཆོས་ཀྱི་ཉི་མས་མཛད་པའི་བདེན་ཚིག་ལྷོ་ཕྱོགས་དྲི་བཞོན་གྱི་
ཚིག་འགྲེལ། ངོར་ཆེན་རྡོ་རྗེ་འཆང་ཀུན་དགའ་བཟང་པོས་མཛད་པའི་སྨོན་
ལམ་འགྲོ་བདེ་མ་བཅས་དཔེ་ཆ་འདི་རྣམས་ནི་ཁོ་བོས་ད་ལམ་མདོ་སྔགས་རིག་
གནས་དང་བཅས་པ་ཆ་ཚང་བ་ཞིག་བསྡུ་བྱ་བཅུ་ཕྲག་རིག་གནས་དང་སྡུད་བྱེད་
གཞུང་པོད་ཉི་ཤུའི་ནང་དུ་བསྡུས་ཡོད། དེང་དུས་ཡང་དར་གྱི་བསྟན་པ་
འདིའི་གསུང་རབ་འཆད་ཉན་གྱི་འགྲོས་ལྟར་དུ་བསྒྲིགས་ཁུལ་བྱས་པ་ཡིན།
ཐོག་མར་སྒྲིག་པའི་སྐབས་སུ་མཁས་དབང་ཚུལ་ཁྲིམས་རྒྱལ་མཚན་དང་མཁས་
དབང་པདྨ་དམ་ཆོས་རྣམ་གཉིས་ལ་བོད་ཀྱི་བཅུ་ཕྲག་རིག་མཛོད་ཆེན་མོ་དཔལ་
ལྡན་ས་སྐྱ་པའི་གསུང་རབ་ཅེས་དཔེ་ཚོགས་ཀྱི་མུ་འབྲེལ་ཞིག་བསྒྲིག་དགོས་ཚུལ་
གྱི་སྙན་སེང་ཞིབ་རྒྱས་ཕུལ་བ་ཡིན་པས་ཐུགས་དགྱེས་ཚོར་ཆེན་པོ་གནང་བ་མ་
ཟད་གཞུང་འདིའི་སྒྲིག་གཞིའི་སྐབས་སུ་དབུ་ནས་མཇུག་གི་བར་དུ་བློ་འདྲི་སའི་
ཐུགས་འགན་བཞེས་རོགས་མཛད་པའི་བཀའ་ཡི་གནང་བ་ཡང་ ཐོབ་བྱུང་།
ཁྱད་པར་དུ་མཁས་དབང་ཚུལ་ཁྲིམས་རྒྱལ་མཚན་མཆོག་གིས་ང་རང་གིས་སྔོན་
ས་བཅད་སྒྲིག་པ་ལ་ཡང་བསྐྱར་དུ་གོ་རིམ་དང་འཕྲི་སྣོན་སོགས་ཞིབ་རྒྱས་མཛད་
པ་སོགས་བཀའ་ཡི་སློབ་སྟོན་ཡང་གང་མང་བཀའ་དྲིན་བརྒྱ་ཕྲག་བསྐྱངས་བྱུང་
ལགས། །
༡༩༩༨ ལོའི་ཟླ་༨ཚེས་༩ ཉིན་རིག་གཞུང་འདི་སྒྲིག་རྒྱུའི་དབུ་བརྩམས།
དེ་ནས་པེ་ཅིན་མི་རིགས་རིག་གནས་ཕོ་བྲང་དང་། ལྷ་སའི་དཔེ་མཛོད་ཁང་
ཁག་དང་། གཙང་ས་སྐྱ་དགོན་དང་། ཟི་ལིང་མཁར་དང་། ཆབ་མདོ་དང་།



12
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འཇོ་མདའ། སྡེ་དགེ་སོགས་ལ་ཐེངས་མང་པོ་སོང་ཡང་བསྡུ་འོས་པའི་དཔེ་ཆ་
མང་པོ་ལོན་མ་བྱུང་། ཕྱིས་སུ་ལྷ་ས་ལ་ཡང་བསྐྱར་དུ་སོང་སྟེ་མཁན་ཚུལ་ཁྲིམས་
རྒྱལ་མཚན་མཆོག་གིས་བསྡུ་འོས་པའི་དཔེ་ཆ་མང་པོ་གཡར་གནང་མཛད་བྱུང་།
ལྷ་ས་ནས་ཟླ་བ་ཁ་ཤས་རིང་ལ་སྣུམ་པར་བརྒྱབ་པ་ཡིན། ཡིན་ན་ཡང་གཞུང་
འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ་དཔེར་ན་གསར་རྙིང་མཁས་པ་རྣམས་ཀྱི་ངག་རྒྱུན་དུ་ཚད་མ་ཉ་ལ་
ཐུག འདུལ་བ་བྱ་ལ་ཐུག་ཅེས་གསུངས་པ་ལྟར་གྲགས་ཅན་ཡིན་ཡང་བྱ་ཉ་
གཉིས་ཀྱི་གསུང་འདུལ་བ་དང་ཚད་མ་གཉིས་ཀྱི་དཔེ་ཆ་གཏན་ནས་མཇལ་རྒྱུ་མ་
བྱུང་བས་ཤིན་ཏུ་ཕངས་པར་གྱུར་མོད། གལ་སྲིད་མཁས་དབང་རྣམས་ཀྱི་ཕྱག་
ཏུ་བཞུགས་ཡོད་ན། ངེད་ཚོ་དཔལ་ས་སྐྱའི་རིག་གཞུང་ཕྱོགས་བསྒྲིགས་ཀྱི་ལས་
ཁུངས་ལ་འབྲེལ་བ་མཛད་རོགས་ཞུ། དེ་ལས་གཞན་དབུ་མ་རེད་ལ་ཐུག
མངོན་པ་མཆིམས་ལ་ཐུག ཤེར་ཕྱིན་གཡག་ལ་ཐུག་ཅེས་གསུངས་པའི་རིག་
གཞུང་འདི་རྣམས་ད་ལྟ་བར་དུ་རིས་མེད་གྲུབ་མཐའ་ཁག་གིས་འཆད་ཉན་
གནང་བཞིན་ཡོད་པ་འདི་དག་བཞག་ཡོད་དོ། ། རིག་གཞུང་འདིའི་ནང་ལ་
བཞག་འོས་པའི་དཔེ་ཆ་ཁ་ཤས་ཤིག་དཔེ་དཀོན་དུ་གྱུར་པས་ལོ་རྒྱུས་ཀྱི་དཔེ་ཆ་
ཞིག་ཏུ་བརྩིས་ཏེ་དགོན་སྡེ་རང་རང་གི་ཞེན་འཛིན་དབང་གིས་ཉར་ཚགས་བྱས་
པས་གཡར་རྒྱུ་རྙེད་མ་བྱུང་། དཔེ་ཆ་ཁ་ཤས་ཤིག་དཔེ་ལ་བལྟས་ན་བཞག་འོས་
ཀྱང་ལྡེབ་ཆད་མང་བའི་དབང་གིས་བཞག་ཐབས་བྲལ་བ་སོགས་ཀྱི་རྐྱེན་མང་པོ་
བྱུང་། དཔེ་ཆ་ཕྱོགས་སྒྲིག་གི་སྐབས་སུ་དཔེ་ཆ་གཡར་བསྡུ་ཡི་འགྲོ་སོང་དང་
དཔེ་ཆ་དཔེ་སྐྲུན་གྱི་འགྲོ་སོང་དང་། དཔེ་ཆའི་ལས་ཀའི་དཀའ་ངལ་སོགས་ལ་
བལྟས་ན་བདག་ལྟ་བུ་ཞིག་གི་ལས་རྒྱུ་འོས་མིན་ཡང་ཐོག་མར་དབུ་བཙུགས་ཟིན་
པས་སེམས་ཐག་བཅད་དེ་ཉིན་མོའི་ཟས་དང་མཚན་མོའི་གཉིད་ཀྱང་བཀག་སྟེ་



13
གླེང་གཞི།
དཀའ་ངལ་ཆེན་པོ་བརྒྱབ་སྟེ་ལས་པ་ཡིན། ཕྱིས་སུ་རིམ་བཞིན་སྐྱབས་གནས་
དཀོན་མཆོག་བླ་མའི་ཐུགས་རྗེ་ཡིས་ཕྱོགས་གང་གི་ཐད་ནས་དཀའ་ངལ་ཇེ་ཆུང་
དང་ཉམས་མྱོང་ཇེ་ཟབ་ཏུ་ བྱུང་བའོ། ། དཔལ་ ལྡན་ ས་ སྐྱ་ དགོན་ དང་།
དཔལ་བསམ་ཡས་དགོན་པ་དང༌། སྒ་སྐྱེ་དགུ་དོན་གྲུབ་གླིང་གི་དབུ་གཙོ་ལྷན་
རྒྱུས་རྣམས་དང་། ཁྲི་འདུ་སྐལ་བཟང་དགོན་པའི་སྤྲུལ་སྐུ་བྱམས་པ་སེང་གེ་
དང་། སེབ་པ་དགོན་པའི་སྤྲུལ་སྐུ་རིན་ཆེན་ཚེ་རིང་དང་། མཁན་པོ་ངག་
དགའ་ལགས་དང་། བླ་མ་བློ་གྲོས་རྒྱལ་མཚན་དང་། བླ་མ་བློ་གྲོས་ཐོགས་མེད་
ཀྱིས་རོགས་སྐྱོར་གང་གཟབ་གནང་བྱུང་། ཕྲན་གྱི་སློབ་བུ་དཀར་རྒྱལ་དང་
།
ངག་དབང་མཁས་གྲུབ། བསྟན་པ་ཚེ་རིང་རྣམ་གསུམ་གྱིས་ལྷག་བསམ་ཟོལ་
མེད་ཀྱིས་ཞུ་དག་དང་གློག་ཀླད་ནང་དུ་བླུགས་རྒྱུ་སོགས་ལག་རོགས་གང་ཟབ་
གནང་བྱུང་། དཔེ་ཚོགས་འདི་རྩོམ་སྒྲིག་དང་པར་སྐྲུན་བྱེད་རིང་ལ་རྒྱལ་ཁབ་
མི་རིགས་ལས་དོན་ཨུ་ཡོན་ལྷན་ཁང་གི་ཀྲུའུ་རེན་གཞོན་པ་ལི་ཅིན་ཡིའུ་དང་མི་
རིགས་དཔེ་སྐྲུན་ཁང་གི་སྤྱི་ཁྱབ་རྩོམ་སྒྲིག་པ་ཝང་ཐེ་ཀྲི་སོགས་ཀྱིས་རྒྱབ་སྐྱོབ་
དང་རོགས་རམ་གནང་བྱུང་བར་ཐུགས་རྗེ་ཤིན་ཏུ་ཆེ་ཞེས་ཞུ་རྒྱུ་ཡིན། གཞན་
ཡང་དད་ལྡན་སྦྱིན་བདག་ ཁྲིན་ཞོན་ གཙོས་རོགས་རམ་གནང་མཁན་ ཁུལ་
དཔོན་བློ་བཟང་ཟླ་བ་དང་སློབ་གཙོ་སྐྱིད་དགེ་ལེགས། དད་ལྡན་པ་ཆན་ཐའོ།
ཡུས་པིན། ཞའོ་ཅན། ལི་ཀྲུང་ཧོ། ཀྲང་ཡུས་ཧཱ། ཅང་ཝེན་ཐའོ། ཀྲང་
ཡན་ཅིང་། ཝང་གོ་ཁྲེང་། ཞའོ་ཅ། བློ་ལྡན། བསྐལ་བཟང་ཟླ་བ་སོགས་ལ་
ཐུགས་རྗེ་ཆེ་ཞེས་ཞུ་རྒྱུ་ཡིན། རིག་གཞུང་མུ་འབྲེལ་གྱི་དཔེ་ཆ་འདི་ཉིད་སློབ་
དེབ་བྱས་ཏེ་འཆད་ཉན་མཛད་མཁན་གྱི་མཁན་པོ་དང་སྤྲུལ་སྐུ་དང་སློབ་དཔོན་
དགེ་རྒན་རྣམས་ལ་ཚར་རེ་འབུལ་རྒྱུ་ཡིན།
ཞུ་དག་སྐབས་སུ་དཔེ་ཆ་ཁ་ཤས་ཤིག་གནའ་རྙིང་གི་མ་དཔེ་རག་བྱུང་
--
--



，
14 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་ཡིན། ཁ་ཤས་
ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་རང་གི་
ཕ་སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་
དག་བཅོས་ཅུང་ཟད་བྱས་པ་ལས་གཞན་སོར་འཇོག་བྱས་ཡོད། དཔེ་ཆ་ཁ་
ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཙམ་ཚང་མི་འདུག དེ་
དག་ལ་གོར་ཐིག་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད།
དཔེ་ཆ་འདི་དག་ཞིབ་མཇལ་བྱེད་པའི་སྐབས་སུ་གནའ་རྙིང་དཔེ་ཆ་ཁ་ཤས་ཡིག་
ནོར་མང་བ་དང་སྐུང་ཡིག་མང་བ། ཡི་གེ་མི་གསལ་བ་མང་པོ་འདུག་པས་ཞུ་
དག་བྱེད་པའི་སྐབས་སུ་བོད་ཀྱི་སུམ་རྟགས་དག་གསུམ་གྱི་འགྲོས་བྱས་ཏེ་བཅོས་
གང་ཐུབ་བྱས་ཡོད་ཀྱང་ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཡོན་ཚད་ཀྱི་ཤེས་ཡོན་ཞན་པ་དང་། བློ་མིག་གིས་རྩེད་མ་ཆོད་
པ་མང་པོ་ཡོད་ངེས་པས་མཁྱེན་ལྡན་གྱི་མཁས་དབང་རྣམས་ཀྱིས་མ་དག་པ་ལ་
དགོངས་འཆར་ལྷུག་པོ་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་ཁག་དང་བཤད་གྲྭ་ཁག་
སོགས་ཀྱིས་ཐུན་མོང་མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་
པའི་དྲི་མེད་ཀྱི་ལྟ་བ་རྣམ་དག་ལ་ཕ་རྗེས་བུ་ཡིས་ཟིན་པར་བྱས་ཏེ་ཐོས་བསམ་
སྒོམ་གསུམ་གྱི་ཉམས་ལེན་རྡོ་རུས་ལ་ཐུག་རེ་ཡོང་བར་མཁྱེན་མཁྱེན་མཁྱེན་ཞེས་
བོད་རབ་རྒྱལ་ཆུ་རྟ་ལོའི་ཆུ་སྟོད་ཟླ་བའི་ཚེས་༡༤ཉིན་སྟོན་པས་བདེན་བཞི་ཆོས་
འཁོར་བསྐོར་བའི་གཟའ་སྐར་འཕྲོད་སྦྱོར་ལེགས་པ་ལ་པེ་ཅིན་མཁར་ནས།
དཔལ་ལྡན་ས་སྐྱ་པའི་གྲལ་མཐར་འཛིན་པ། ཡུལ་ཤུལ་ཁུལ་བོད་ཡིག་ཆེད་
སྦྱོང་འཛིན་གྲྭའི་དགེ་རྒན། སྒ་སྐྱེ་དགུ་དོན་འགྲུབ་གླིང་དང་ལྔ་རིག་དར་རྒྱས་
སློབ་གླིང་གི་མཁན་པོ་སྐྱེ་དགུ་བ་ཀུན་དགའ་བཟང་པོས་ཕུལ། ། །



，
དཀར་ཆག་
ཐུབ་པའི་དགོངས་པ་རབ་ཏུ་གསལ་བ་ཞེས་བྱ་བའི་བསྟན་བཅོས་བཞུགས་སོ།།
..………… ས་པཎ་ཀུན་དགའ་རྒྱལ་མཚན།(1)
སྐྱབས་སུ་འགྲོ་བ་བཤད་པ། .......……..……………………...….... (3)
སེམས་བསྐྱེད། ..………………………………. ..….………… … (15)
སྦྱིན་ལ་སོགས་པ་བསྒྲུབ་པ། ..…...
(27)
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ།
(37)
བཟོད་པ། ..…..…........
...……...……..... (45)
བརྩོན་འགྲུས། ...…..
…………. (53)
བ..…..….….….….…. (62)
འཕགས་པའི་སྤྱོད་པ། ..
(121)
སེམས་ཅན་རྣམས་ཡོངས་སྨིན་བྱེད་དང་ཞེས་པའི་དོན་བསྡུ་བའི་
དངོས་པོ་བཞིའི་སྤྱོད་པ། .....…. .............. (125)
................. (130)
ས་བཅུའི་རྣམ་གཞག ..……..……………....…............... (157)
མཐར་ཐུག་གི་འབྲས་བུ། ...................….............(160)
བརྩམས་པ་མཐར་ཕྱིན་པ་མཇུག་གི་དོན། ...……….......….... (184)
ཐུབ་པ་དགོངས་གསལ་གྱི་འཆད་ཐབས་འཇམ་དབྱངས་དགོངས་རྒྱན་ཞེས་
བྱ་བ་བཞུགས་སོ།།
བསམ་གཏན། ….…...
ལམ་ལྔ། ....
，



2
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
L་
།
(232)
.………………………… གློ་བོ་མཁན་ཆེན་བསོད་ནམས་ལྷུན་གྲུབ། (186)
ཐུབ་པའི་དགོངས་པ་གསལ་བ་ཞེས་བྱ་བའི་གཞུང་གི་བཤད་ཐབས་ལམ་
བཟང་མཛེས་རྒྱན་བཞུགས་སོ།།
….…………………… གློ་བོ་མཁན་ཆེན་བསོད་ནམས་ལྷུན་གྲུབ། (194)
ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་རྣམ་པར་བཤད་པ་
རིན་པོ་ཆེའི་གཏེར། །
..………………………...…. གློ་བོ་མཁན་ཆེན་བསོད་ནམས་ལྷུན་གྲུབ། (211)
རྩོམ་པ་དང་འབྲེལ་བ་ཀླད་ཀྱི་དོན།
(212)
ལམ་གྱི་རིམ་པ་དངོས། .....
(215)
སེམས་བསྐྱེད་པ།...
སོ་སོ་བསྟན་པ་ལ་ཐོག་མར་སྦྱིན་པ། .....……..….…….……. (240)
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་ཕན་ཡོན། (251)
བཟོད་པ།…...
བརྩོན་འགྲུས་ཀྱི་ཕ་རོལ་ཏུ་ཕྱིན་པ། ..… .….…..………… (282)
བསམ་གཏན་གྱི་ཕ་རོལ་ཏུ་ཕྱིན་པ། ..……….........…... (286)
ཤེས་རབ་ཀྱི་ཕར་ཕྱིན་པ་ནས་ལྟ་བས་སྤྲོས་པ་བཅད་པ་དང་
སྒོམ་པས་ཉམས་སུ་བླངས་པ།
བསྡུ་དངོས་བཤད་པ། ..……………
..........….. (313)
ལམ་བཞི་ལ་བྱང་ཕྱོགས་སོ་བདུན་གྱི་ཆོས་སྦྱར་བ།….…………… (316)
འབྲས་བུ་འཆད་པར་བྱེད་པ།.. .………………… (325)
མཇུག་གི་དོན། ..…………………..
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ་ཟླ་བའི་
……….…………………………….(268)
(297)
(337)



དཀར་ཆག
འོད་ཟེར། །
.….…..………………. ཞང་མདོ་སྡེ་དཔལ།(340)
སྤྱི་དོན་རྣམ་པ་གཉིས། ..........….. ..…………………….……………… (342)
ཐམས་ཅད་སྒྲོལ་གྱི་རྣམ་པར་ཐར་པ། ..……………………....…...…. (375)
འཁོར་བའི་སྡུག་བསྔལ། .............................. (435)
ངན་སོང་གི་གནས་གསུམ་པ་དུད་འགྲོའི་རིགས་དང་རྒྱུ་བསྟན་པ།
.. (512)
• • • • • •••• • •。。、，，，， ，。。。。。。
。。
。。。。
སྒྲུབ་བྱེད་ཐུགས་རྗེ་གོམས་པ། ..................…....…... (599)
མཇུག་གི་དོན་བསྟན་པ།
(604)



༄༅ ། ། ཐུབ་པའི་དགོངས་པ་རབ་ཏུ་གསལ་བ་
ཞེས་བྱ་བའི་བསྟན་བཅོས་བཞུགས་སོ། །
ས་པཎ་ཀུན་དགའ་རྒྱལ་མཚན་གྱིས་བརྩམས།
༄༅། ། རྒྱ་གར་སྐད་དུ། མུ་ནི་མ་ཏ་པྲ་ཀཱ་ཤ་ནཱ་མ་ཤཱསྟེ། ན་མོ་གུ་རུཉྩ་མ་
གྷོཥཱ་ཡཱ་ད་ར་ཎ། བོད་སྐད་དུ། ཐུབ་པའི་དགོངས་པ་རབ་ཏུ་གསལ་བ་ཞེས་
བྱབ། བླ་མ་དང་འཇམ་པའི་དབྱངས་ལ་གུས་པས་ཕྱག་འཚལ་ལོ། ། ཕན་
བདེའི་འབྱུང་ གནས་ རྫོགས་ པ་ ཡི། ། སངས་ རྒྱས་ རྒྱལ་ བའི་ སྲས་ ལས་
འཁྲུངས། ། རྒྱལ་སྲས་སྟོང་ཉིད་སྙིང་རྗེ་ཡི། ། བདག་ཉིད་བྱང་ཆུབ་སེམས་
ལས་འཁྲུངས། ། དེ་ཕྱིར་འགྲོ་ལ་ཕན་དོན་དུ། ། བྱང་ཆུབ་སེམས་ལ་ཕྱག་
འཚལ་ནས། ། རྒྱལ་སྲས་རྣམས་ཀྱི་ལམ་བཟང་ལ། ། འཇུག་པའི་རིམ་པ་
བསྡུས་ཏེ་བཤད། །
བློ་དང་ལྡན་པས་བྱང་ཆུབ་ཀྱི་མཆོག་ཏུ་སེམས་བསྐྱེད་དེ། བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཐོབ་པར་འདོད་པས། ཐེག་པ་ཆེན་པོ་
མདོ་སྡེ་རྒྱན་ལས་འབྱུང་བའི་ལམ་གྱི་རིམ་པ་ནི། རིགས་དང་ཆོས་ལ་མོས་པ་
དང༌། ། དེ་བཞིན་དུ་ནི་སེམས་བསྐྱེད་དང་། ། སྦྱིན་ལ་སོགས་པ་བསྒྲུབ་པ་
དང་། ། སེམས་ཅན་རྣམས་ཡོངས་སྨིན་བྱེད་དང་། ། སྐྱོན་མེད་པ་ལ་འཇུག་
ཉིད་དང། ། ཞིང་ནི་ཡོངས་སུ་དག་པ་དང་། ། མི་གནས་མྱ་ངན་འདས་པ་
དང་། །བྱང་ཆུབ་མཆོག་དང་སྟོན་པའོ། ། ཞེས་གསུངས་པ་དེ་ཉམས་སུ་ལེན་
པར་འདོད་ན།



，
-
2 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཐོག་མར་སྐལ་བ་དང་ལྡན་པའི་གཞི་རིགས་ངེས་པར་བྱའོ། ། དེ་ཡང་
མདོ་སྡེ་རྒྱན་ལས། རང་བཞིན་དང་ནི་རྒྱས་པ་དང་། ། དེ་ནི་རྟེན་དང་བརྟེན་
པསྟེ། ། ཡོད་མེད་གཉིས་དང་ཡོན་ཏན་ནི། ། སྒོལ་བའི་དོན་དུ་རིག་པར་
བྱ། ། ཞེས་གསུངས་པ་ལྟར། རང་བཞིན་གྱི་རིགས་སེམས་ཅན་ཐམས་ཅད་ལ་
ཡོད། རྒྱས་པའི་རིགས་བྱང་ཆུབ་ཏུ་སེམས་བསྐྱེད་ནས་ཡོད། མ་བསྐྱེད་པ་ལ་
མེད། རང་བཞིན་གྱི་རིགས་རྟེན། རྒྱས་པའི་རིགས་བརྟེན་པའོ། ། རིགས་
ལ་སཾ་སྐྲ་ཏའི་སྐད་དུ་གོཏྲ་ཟེར་ལ། ཨོའི་སྒྲ་ཨུར་བསྒྱུར། རྐྱེན་ཎ་བྱིན་པས་གུ་
ཎ། ཏྲ་སོ་སོར་ཕྲལ་ན་ཏཱ་ར་སྟེ། དེ་ལྟར་ཡོན་ཏན་ལ་བརྟེན་ནས་འཁོར་བའི་
རྒྱ་མཚོའི་ཕ་རོལ་ཏུ་སྒྲོལ་བས་ཡོན་ཏན་སྒྲོལ་ཞེས་བྱ་བར་འགྱུར་རོ། ། རིགས་
དེའི་རྟགས་ནི། སྦྱོར་བའི་སྔོན་དུ་སྙིང་རྗེ་དང་། ། མོས་པ་དང་ནི་བཟོད་པ་
དང་། ། དགེ་བ་ཡང་དག་སྤྱོད་པ་རྣམས། ། རིགས་ཀྱི་རྟགས་སུ་ངེས་པར་
བཤད། ། ཅེས་གསུངས་པས། ཆོས་ལ་མ་ཞུགས་པའི་སྔོན་ཉིད་ནས་སྙིང་རྗེ་
ཆེ་བ་དང་། དཀོན་མཆོག་གསུམ་ལ་མོས་པ་དང་། གཞན་གྱིས་གནོད་པ་བྱས་
པ་ལ་བཟོད་པ་ཆེ་བ་དང༌། དགེ་བའི་རྩ་བ་བྱེད་པ་ལ་རང་བཞིན་གྱིས་མོས་པ་
སྟེ། འདི་ལྟ་བུ་སུ་ལ་ཡོད་ཀྱང་། སངས་རྒྱས་ཀྱི་རིགས་ཡོད་པའི་རྟགས་
སོ། ། རིགས་དེའི་སྐྱོན་ནི། ཉོན་མོངས་གོམས་དང་གྲོགས་ངན་དང་། །
ཕོངས་དང་གཞན་གྱི་དབང་ཉིད་དེ། ། མདོར་ན་རིགས་ཀྱི་ཉེས་པ་ནི། ། རྣམ་
པ་བཞིར་ནི་ཤེས་པར་བྱ། ། ཞེས་གསུངས་པ་ལྟར། ཉོན་མོངས་པ་གོམས་
པའི་ཤུགས་དྲག་པས་ཟས་དང་ནོར་དང་སེམས་ཅན་ལ་ཆགས་སྡང་ཟློག་ཐབས་
མེད་པ་སྐྱེ་བ་དང་། གྲོགས་ངན་པ་སྟེ། གཉེན་ཚོ་དང་འབྲེལ་བ་དང་། བླ་མ་
ངན་པས་ཆོས་ལ་མི་འཇུག་ཅིང་། གལ་ཏེ་འཇུག་ནའང་ཆོས་ཡང་དག་པ་ལ་མི་
འཇུག་པར་ཕྱིན་ཅི་ལོག་ལ་འཇུག་ལ། ཁྱད་པར་དུ་བླ་མ་ངན་པ་གཅིག་དང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 3
སྔོན་ལ་ཕྲད་ན་དེ་ཉིད་ལ་ཞུས་ན་ཆོས་ནོར་བ་ལས་མི་འབྱུང་། མ་ནོར་བ་
བཤད་པའི་བླ་མ་ལ་ཞུས་ན་ཁོང་མི་དགྱེས་ལ། དེ་དག་གི་ངོ་བསྲུངས་པས་ཆོས་
ཡང་དག་པ་དང་མི་འཕྲད་པས་རིགས་ཀྱི་སྐྱོན་དང་། ཟས་གོས་ཀྱིས་ཕོངས་
པས་ཆོས་སྤྱོད་པའི་སྤོབས་པ་ཞུམ་པ་དང་། ཉེ་དུ་དང་རྒྱལ་པོ་ལ་སོགས་པ་
གཞན་གྱི་དབང་དུ་གྱུར་པས་ཆོས་ལ་འཇུག་ཏུ་མི་སྟེར་བ་སྟེ། ཙན་ཀ་ལས།
གཞོན་པའི་ཚེ་ན་ཕ་མའི་དབང་གྱུར་ལ། ། དར་ལ་བབ་ནས་ཁྱིམ་ཐབ་དབང་
དུ་གྱུར། ། རྒས་པའི་ཚེ་ན་བུ་ཚའི་དབང་འགྱུར་བས། ། བླུན་པོ་རང་དབང་
རྟག་ཏུ་ཡོད་མ་ཡིན། ། ཞེས་བཤད་པ་ལྟར་རོ། ། རིགས་ཆད་པའང་། མདོ་
སྡེ་རྒྱན་ལས། ལ་ལ་དཀར་པོའི་ཆ་མཐུན་དགེ་བ་མེད། ། ལ་ལ་གཅིག་ཏུ་ཉེས་
པར་སྤྱོད་རྗེས་འབྲང་། ། ལ་ལ་དཀར་པོའི་ཆོས་ཀུན་རྣམ་པར་བཅོམ། །
དཀར་པོ་དམན་པ་ཡོད་པ་རྒྱུ་དང་བྲལ། ། ཞེས་གསུངས་པ་ལྟར། རེ་ཞིག་
རིགས་ཆད་པ་དང་། གཏན་དུ་རིགས་ཆད་པ་གཉིས་སོ། ། དེ་ལ་རེ་ཞིག་
རིགས་ཆད་པ་ལ་བཞི་སྟེ། དཀར་པོའི་ཆ་མཐུན་གྱི་དགེ་བ་མེད་པ། གཅིག་ཏུ་
ཉེས་པར་སྤྱོད་པ། དཀར་པོའི་ཆོས་ཀྱི་ས་བོན་བཅོམ་པ། དཀར་པོའི་ས་བོན་
ཡོད་ཀྱང་དགེ་བའི་བརླན་གྱིས་མ་སྨིན་པའོ། ། གཏན་ནས་རིགས་ཆད་པ་
སེམས་ཙམ་པ་འདོད། དབུ་མ་པ་མི་འདོད་མོད་ཀྱི། འོན་ཀྱང་འཁོར་བ་
མཐའ་མེད་དུ་འདོད་པ་དེ་དག་ནི་དོན་གྱི་རིགས་ཆད་པ་ཡིན་པར་བལྟ་སྟེ།
དཔེར་ན་རྒྱལ་པོ་གསལ་རྒྱལ་གྱི་བྱ་བའམ། རྒྱ་ནག་གི་བྱིས་པའི་གཏམ་རྒྱུད་
བཞིན་ནོ། ། །
གཉིས་པ་ཆོས་ལ་མོས་པ་དང་ཞེས་པའི་དོན་ཆོས་འདི་ལ་མོས་པའི་དོན་
དུ་སྐྱབས་སུ་འགྲོ་བ་བཤད་པ་ལ་བཞི་སྟེ། སྐྱབས་སུ་འགྲོ་བའི་ངོ་བོ་ངོས་
གཟུང་བ་དང་། དེའི་རང་བཞིན་ངེས་པར་བྱ་བ་དང་། ངེས་པ་དེའི་བསླབ་བྱ་



-
་
་
4 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་། དེ་ལྟར་བསླབས་པའི་ཕན་ཡོན་ནོ། ། དང་པོ་ལ་གཉིས་ལས་མཚན་
ཉིད་ནི། ཡུལ་མཆོག་ལ་བརྟེན་པར་ཁས་ལེན་པའོ། ། གཉིས་པ་སྒྲའི་དོན་ནི་
ཤཱ་ར་ཎཾ་གཙྪ་མི་ཞེས་བྱ་བ་སྐྱོབ་པས་ན་སྐྱབས། དེ་ལ་རྟེན་པར་བསྙེན་པས་ན་
འགྲོ་བ་སྟེ། དེ་ཡང་མདོ་སྡེ་རྒྱན་ལས། འཚེ་བ་དག་ནི་ཐམས་ཅད་དང་། །
འཇིག་ཚོགས་ཐེག་པ་དམན་པ་དང་། ། ཐབས་མ་ཡིན་དང་ངན་སོང་ལས། །
སྐྱོབ་ཕྱིར་སྐྱབས་ཀྱི་དམ་པ་ཡིན། ། ཞེས་གསུངས་པ་ལྟར་རོ། ། གཉིས་པ་དེའི་
རང་བཞིན་ངེས་པར་བྱ་བ་ལ་སྐྱབས་སུ་འགྲོ་བའི་དབྱེ་བ་དང་། དེའི་ཁྱད་པར་
གཉིས་སོ། ། དང་པོ་ལའང་འཇིག་རྟེན་དང་འཇིག་རྟེན་ལས་འདས་པ་གཉིས།
འཇིག་རྟེན་པ་ལའང་བློ་འཇིག་རྟེན་པ་དང་། ཡུལ་འཇིག་རྟེན་པ་ གཉིས།
འཇིག་རྟེན་ལས་འདས་པ་ལའང་ཐུན་མོང་དང་ཐུན་མོང་མ་ཡིན་པ་གཉིས།
ཐུན་མོང་པ་ལའང་ཉན་ཐོས་དང་རང་སངས་རྒྱས་གཉིས། ཐུན་མོང་མ་ཡིན་
པ་ལ་ཡང་ཕ་རོལ་ཏུ་ཕྱིན་པ་དང་རྡོ་རྗེ་ཐེག་པ་གཉིས་ཏེ་དེ་ལྟར་དྲུག་གོ །
གཉིས་པ་དེའི་ཁྱད་པར་ལ་རྒྱུ་དང་། ཡུལ་དང་། དུས་དང་། ཆེད་དུ་བྱ་བའི་
ཁྱད་པར་བཞི་ལས། དང་པོ་ནི། འཇིག་རྟེན་པའི་སྐྱབས་སུ་འགྲོ་བའི་རྒྱུ་
འཇིགས་པ་དང་འདོད་པ་གཙོ་ཆེ་ལ། ཉན་ཐོས་དང་རང་སངས་རྒྱས་ལ་
འཇིགས་པ་དང་འདོད་པའང་ཡོད་མོད་ཀྱི་རྒྱུ་དད་པ་གཙོ་ཆེ། བྱང་ཆུབ་
སེམས་དཔའ་ལ་རྒྱུ་གསུམ་པོ་དེ་ཡང་ཡོད་མོད་ཀྱི་སྙིང་རྗེ་གཙོ་ཆེའོ། །
གཉིས་པ་ཡུལ་གྱི་ཁྱད་པར་ནི་འཇིག་རྟེན་དང་འཇིག་རྟེན་ལས་འདས་པ་
གཉིས་ལས། འཇིག་རྟེན་པ་ལ་ཡུལ་གཉིས་ཏེ། དམན་པ་དང་། མཆོག་གོ།
དང་པོ་ནི་དབང་ཕྱུག་དང་ཚངས་པ་ལ་སོགས་པ་ལྷ་ཆེན་པོ་དག་གམ། རི་དང་
ཤིང་ལ་སོགས་པ་རང་གང་མོས་ལ་སྐྱབས་སུ་འགྲོ་སྟེ། འཇིགས་པས་ཉེན་པ་ཁ་
ཅིག་ནི། ། ཕལ་ཆེར་རི་དང་ནགས་ཚལ་ལམ། ། ལྗོན་ཤིང་ཆེ་ལ་སྐྱབས་འགྲོ་
བརྒྱ་



སa.
ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 5
ཡི། ། སྐྱབས་དེ་དམ་པ་མ་ཡིན་ཏེ། ། སྐྱབས་དེ་ལ་ནི་བརྟེན་ནས་སུ། །
འཇིགས་པ་ཆེ་ལས་མི་གྲོལ་ལོ། ། ཞེས་གསུངས་པ་ལྟར་རོ། ། གཉིས་པ་མཆོག་
ནི། ཡུལ་དཀོན་མཆོག་གསུམ་ལ་སྐྱབས་སུ་འགྲོ་ན་ཡང་བློ་འཇིག་རྟེན་པ་སྟེ།
ཚེ་འདི་དང་ཕྱི་མའི་འཇིགས་པ་སྐྱོབ་པའམ། ལེགས་པ་ལ་སྨོན་པའི་སྒོ་ནས་
སྐྱབས་འགྲོ་བྱེད་པ་སྟེ། བསམ་པ་དེས་ དཀོན་མཆོག་གསུམ་ལ་སྐྱབས་སུ་
འགྲོའང་འཁོར་བ་ལས་མི་གྲོལ་བའི་ཕྱིར་རོ། ། གཉིས་པ་འཇིག་རྟེན་ལས་
འདས་པ་ལ་གཉིས་ཏེ། ཐུན་མོང་དང་ཐུན་མོང་མ་ཡིན་པའོ། ། དང་པོ་ལ་
གཉིས་ལས་ཉན་ཐོས་ནི་དགེ་འདུན་གྱིས་གཙོར་བྱས་པའི་དཀོན་མཆོག་གསུམ་
ལ་སྐྱབས་སུ་འགྲོ་ཞིང་། རང་སངས་རྒྱས་ཆོས་ཀྱིས་གཙོར་བྱས་པའི་དཀོན་
མཆོག་གསུམ་ལ་སྐྱབས་སུ་འགྲོའོ། ། གཉིས་པ་ཐུན་མོང་མ་ཡིན་པ་ལ་གཉིས་
ལས། ཕ་རོལ་ཏུ་ཕྱིན་པ་པ་ནི་སངས་རྒྱས་ཀྱིས་གཙོར་བྱས་པའི་དཀོན་མཆོག་
གསུམ་ལ་སྐྱབས་སུ་འགྲོ་སྟེ། རྒྱུད་བླ་མ་ལས། སྤང་ཕྱིར་སླུ་བའི་ཆོས་ཅན་
ཕྱིར། ། མེད་ཕྱིར་འཇིགས་དང་བཅས་པའི་ཕྱིར། ། ཆོས་རྣམ་གཉིས་དང་
འཕགས་པའི་ཚོགས། ། གཏན་གྱི་སྐྱབས་གནས་མ་ཡིན་ཏེ། ། དམ་པའི་དོན་
དུ་འགྲོ་བ་ཡི། ། སྐྱབས་ནི་སངས་རྒྱས་ཉག་གཅིག་ཡིན། ། སྐྱོབ་པ་ཆོས་ཀྱི་སྐུ་
ཅན་ཏེ། ། ཚོགས་ཀྱང་དེ་ཡི་མཐར་ཐུག་ཕྱིར། ། ཞེས་གསུངས་སོ། ། གཉིས་
པ་རྡོ་རྗེ་ཐེག་པའི་སྐྱབས་སུ་འགྲོ་བའི་ཚུལ་ནི། གསང་སྔགས་ཀྱི་སྐབས་སུ་
བཤད་པར་བྱ་བས་འདིར་མི་བཤད་དོ། ། དེ་ལྟ་བུའི་དཀོན་མཆོག་གསུམ་ལ་
ཡང་ངོས་འཛིན་ལུགས་མི་འདྲ་སྟེ། ཉན་ཐོས་དང་རང་སངས་རྒྱས་ནི་སངས་
རྒྱས་ལ་སྐུ་གསུམ་མི་འདོད། རྡོ་རྗེ་གདན་དུ་སངས་རྒྱས་པའི་ཤཱཀྱ་ཐུབ་པ་ལ་
སོགས་པ་དེ་ཉིད་སངས་རྒྱས་མཚན་ཉིད་པར་འདོད། ཆོས་ཀྱང་ཐེག་པ་ཆེན་
པོ་མི་འདོད། ཉན་ཐོས་ཀྱི་གསུང་རབ་ཉིད་འདོད། དགེ་འདུན་ཡང་བྱང་



6 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆུབ་སེམས་དཔའ་མི་འདོད་པར་ཉན་ཐོས་ཀྱི་གང་ཟག་བརྒྱད་ཉིད་འདོད་
དོ། ། ཐེག་པ་ཆེན་པོ་ཕ་རོལ་ཏུ་ཕྱིན་པ་པ་ནི་སངས་རྒྱས་སྐུ་གསུམ་གྱི་བདག་
ཉིད་ཅན། ཆོས་ཐེག་པ་ཆེན་པོ། དགེ་འདུན་ནི་བྱང་ཆུབ་སེམས་དཔའ་ཁོ་ན་
འདོད་དོ། ། གསང་སྔགས་ཀྱི་དཀོན་མཆོག་གསུམ་ནི་འདིར་མི་བཤད་དོ། །
གསུམ་པ་དུས་ཀྱི་ཁྱད་པར་ནི་འཇིག་རྟེན་པ་ཚེ་འདི་ཕྱིའི་རང་དོན་ཕྲ་མོ་ནམ་
ཐོབ་པ་ལས་མ་གཏོགས་པ་ཇི་སྲིད་འཚོ་བ་དང་སྙིང་པོ་བྱང་ཆུབ་ཀྱི་བར་གྱི་ཐ་
སྙད་མི་ཤེས་ཤིང་། ཉན་ཐོས་དང་རང་རྒྱལ་ཇི་སྲིད་འཚོ་བ་ལས་མ་གཏོགས་པ་
སྙིང་པོ་བྱང་ཆུབ་ཀྱི་བར་གྱི་སྐྱབས་འགྲོ་མི་འདོད་ལ། བྱང་ཆུབ་སེམས་དཔའ་
ཇི་སྲིད་སྙིང་པོ་བྱང་ཆུབ་ཀྱི་བར་དུ་སྐྱབས་སུ་འགྲོའི། གཞན་མི་འདོད་དོ། །
དེ་ལ་ཁ་ཅིག་ཇི་སྲིད་འཚོ་བའི་སྒྲ། ཚེ་ཇི་སྲིད་འཚོ་བ་ལ་མི་ཟེར་བར་སེམས་ཇི་
སྲིད་འཚོ་བ་ཞེས་བྱ་བ་སངས་རྒྱས་མ་ཐོབ་ཀྱི་བར་དུ་སྐྱབས་སུ་འགྲོ་བ་ཉིད་ཡིན།
འདི་སེམས་བསྐྱེད་རྐུ་ཐབས་མ་བྱ་བ་ཡིན་ལོ། ། དེ་ལྟར་བྱས་ན་ཐུན་མོང་དང་
ཐུན་མོང་མ་ཡིན་པའི་སྐྱབས་འགྲོ་ཁྱད་མེད་དུ་འགྲོ་ཞིང་། སོ་སོར་ཐར་པ་དང་
བྱང་ཆུབ་སེམས་དཔའི་སྡོམ་པ་ཚུལ་གཅིག་ཏུ་འགྱུར་ལ། མདོ་སྡེ་རྒྱན་ལས།
ཐེག་པ་ཆེན་པོའི་སྐྱབས་འགྲོ་ཆོས་བཞི་ལྡན་དུ་བཤད་པ་དང་འགལ་ཞིང་།
མདོ་རྒྱུད་གང་ནས་ཀྱང་འདི་འདྲའི་ཚུལ་གསུངས་པ་མེད་པའི་ཕྱིར། ཆོས་རྒྱུས་
ཆུང་ལ་འདོད་རྔམས་ཆེས་པའི་སྐྱོན་ཡིན་ནོ། ། བཞི་པ་ཆེད་དུ་བྱ་བའི་ཁྱད་
པར་ནི། འཇིག་རྟེན་པ་རང་གི་ཚེ་འདི་ཕྱིའི་དོན་ཙམ་ལ་དམིགས་ནས་སྐྱེལ་མ་
ལྟ་བུའི་ཚུལ་དུ་སྐྱབས་སུ་འགྲོ། ཉན་ཐོས་ནི་རང་དོན་དུ་དགྲ་བཅོམ་ཐོབ་པར་
འདོད་པས། རང་སངས་རྒྱས་རང་དོན་དུ་རྟེན་འབྲེལ་རྟོགས་ནས་སངས་རྒྱས་
མི་བཞུགས་པའི་ཞིང་དུ་རང་བྱུང་གི་ཡེ་ཤེས་ཐོབ་པར་འདོད་པས། བྱང་ཆུབ་
སེམས་དཔའ་གཞན་དོན་དུ་རྣམ་པ་ཐམས་ཅད་མཁྱེན་པའི་སངས་རྒྱས་ཐོབ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
7 །
པར་འདོད་པས་སྐྱབས་སུ་འགྲོའོ། ། དེའང་རྒྱུད་བླ་མ་ལས། སྟོན་པ་བསྟན་
པ་སློབ་དཔོན་གྱིས། ། ཐེག་པ་གསུམ་དང་བྱེད་གསུམ་ལ། ། མོས་པ་རྣམས་ཀྱི་
དབང་བྱས་ནས། ། སྐྱབས་གསུམ་རྣམ་པར་གཞག་པ་ཡིན། ། ཞེས་གསུངས་
པ་ལྟར་རོ། ། གསུམ་པ་བསླབ་པར་བྱ་བ་ལ་ཐུན་མོང་གི་བསླབ་བྱ་དང་སོ་སོའི་
བསླབ་བྱ་གཉིས་སོ། ། དང་པོ་ལའང་བསྒྲུབ་པར་བྱ་བ་དང་། སྤང་བར་བྱ་བ་
གཉིས་ལས། བསྒྲུབ་པར་བྱ་བ་ལའང་ གསུམ་སྟེ། སྐྱེས་ བུ་ དམ་ པ་ དང་
འགྲོགས་པ་ དང་། དམ་ པའི་ ཆོས་ མཉན་ པ་ དང་། ཆོས་ བཞིན་ བསྒྲུབ་
པའོ། ། དང་པོ་ནི་བླ་མ་མཚན་ཉིད་དང་ལྡན་པ་ལ་ཆོས་མཉན་ཞིང་། ཆོས་
བཞིན་སྒྲུབ་པའི་གྲོགས་པོ་ལ་ཡིད་རྟོན་ལ། ཉེ་དུ་འབྲེལ་བ་དང་གཡོག་འཁོར་
ཐམས་ཅད་ཆོས་ལ་འཛུད་པའོ། ། གཉིས་པ་དམ་པའི་ཆོས་མཉན་པ་ནི།
སངས་རྒྱས་ཀྱིས་གསུངས་ངེས་པའི་སྡེ་སྣོད་གསུམ་མམ། དབང་ཐོབ་པ་ཡིན་ན་
རྒྱུད་སྡེ་བཞི་མཉན། ཡང་ན་བཀའི་དགོངས་པ་འགྲེལ་བའི་བསྟན་བཅོས་
མགོན་པོ་བྱམས་པའམ་ ཐོགས་མེད་སྐུ་མཆེད་དམ་ཀླུ་ སྒྲུབ་ཡབ་སྲས་ སམ།
ཕྱོགས་ཀྱི་གླང་པོའམ། ཆོས་ཀྱི་གྲགས་པའམ། སློབ་དཔོན་ཞི་བ་ལྷའམ།
ཡོན་ཏན་འོད་ལ་སོགས་པས་མཛད་པའི་ཁུངས་ཐུབ་པའི་ཆོས་མཉན་དགོས་ལ།
གསང་སྔགས་ཡིན་ན་ཡང་བྱང་ཆུབ་སེམས་དཔའི་འགྲེལ་པ་གསུམ་མམ། གྲུབ་
ཐོབ་རྣམས་ཀྱིས་མཛད་པའི་གྲུབ་པ་སྡེ་བདུན་ནམ། སློབ་དཔོན་རྣལ་འབྱོར་གྱི་
དབང་ཕྱུག་བིརླ་པ་དང་། རྒྱལ་པོ་ཨིནྡྲ་བྷཱུ་ཏི་དང་། རྡོ་རྗེ་དྲིལ་བུ་པ་ལ་སོགས་
པས་མཛད་པའི་བསྟན་བཅོས་ཁུངས་ནས་བྱུང་བ་མཉན་དགོས་ཏེ། མདོར་ན་
སངས་རྒྱས་ཀྱིས་གསུངས། སྡུད་པ་པོས་བསྡུས། གྲུབ་ཐོབ་ཀྱིས་བསྒོམས།
པཎྜི་ཏས་བཤད། ལོ་ཙཱ་བས་བསྒྱུར། མཁས་པ་རྣམས་ལ་གྲགས་པ་ཞིག་
སངས་རྒྱས་ཀྱིས་བསྟན་པ་ཡིན་པས་དེ་ལ་ཉན་བཤད་སྒོམ་སྒྲུབ་བྱེད་དགོས་



ས་མཆཡང++-མ
ཆས
8 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ། །
སོ། ། དེ་རྣམས་ལས་བཟློག་པའི་ཆོས་གཅིག་བྱུང་ན་ཟབ་ཟབ་འདྲ་ཡང་སངས་
རྒྱས་ཀྱི་བསྟན་པ་མ་ཡིན་པས་ཉན་བཤད་བསྒོམ་བསྒྲུབ་བྱར་མི་ཉན་ནོ། །
ལེགས་ལེགས་འདྲ་བ་མུ་སྟེགས་དང་ཆོས་ལོག་གཞན་ལའང་འདུག་སྟེ་སངས་
རྒྱས་ཀྱི་བསྟན་པ་མ་ཡིན་པས་དོར་ལ་བཞག་གོ ། གསུམ་པ་ཆོས་བཞིན་དུ་
བསྒྲུབ་པ་ལ་གཉིས་ཏེ། སྤྱིར་སྡེ་སྣོད་དང་མཐུན་པར་བྱ་བ་དང་། བྱེ་བྲག་ཏུ་
འཕྲལ་གྱི་སྤྱོད་པ་ཇི་ལྟར་བསྒྲུབ་པའོ། ། དང་པོ་ནི་སྤྱོད་པ་འདུལ་བ་དང་
མཐུན། སྒོམ་ པ་ མདོ་ སྡེ་ དང་མཐུན། བཤད་ པ་ མངོན་ པ་ དང་མཐུན།
གསང་སྔགས་རྒྱུད་སྡེ་དང་མཐུན་པ་ཅིག་དགོས། དེང་སང་བོད་འདི་ན་སྡེ་
སྣོད་གསུམ་དང་མི་མཐུན། རྒྱུད་སྡེ་བཞི་དང་འགལ་བའི་ཆོས་པ་ངོ་མཚར་
ཅན་དུ་བྱེད་པ་མང་པོ་འདུག་སྟེ། ངས་ཅི་ཡིན་ངོ་མ་ཤེས་སོ། ། གཉིས་པ་བྱེ་
བྲག་ཏུ་འཕྲལ་གྱི་སྤྱོད་པ་ཇི་ལྟར་བསྒྲུབ་པ་ནི། འདུག་པའི་ཚེ་དཀོན་མཆོག་
གསུམ་ལ་བརྟེན་པར་བསམ། འགྲོ་བའི་ཚེ་སྤྱིར་དཀོན་མཆོག་གསུམ། ཁྱད་
པར་དུ་གར་འགྲོ་བའི་ཕྱོགས་ཀྱི་དཀོན་མཆོག་གསུམ་ལ་སྐྱབས་འགྲོ་བྱེད་ཅིང་
འགྲོ་སྟེ། དབུས་ན་ སངས་རྒྱས་རྣམ་པར་སྣང་མཛད། ཤར་ ཕྱོགས་ན་མི་
འཁྲུགས་པ། ལྷོ་ཕྱོགས་ན་རིན་ཆེན་འབྱུང་ལྡན། ནུབ་ཕྱོགས་ན་སྣང་བ་
མཐའ་ཡས། བྱང་ཕྱོགས་ན་དོན་ཡོད་གྲུབ་པ་བཞུགས་པ་རྣམས་ལ་གསོལ་བ་
འདེབས་ཤིང་ ཕྱིན་ པས་ གནས་ སྐབས་ ཀྱི་ བར་ཆད་ཞི། བསམ་པ་འགྲུབ།
མཐར་ཐུག་སངས་རྒྱས་རྣམས་དང་མཇལ་བ་འཐོབ་བོ། ། ཟས་ཟ་བའི་ཚེ་ཡང་
ཅི་ཟ་ཅི་འཐུང་གི་ཕུད་ཀྱིས་མཆོད། དེའང་ཡི་དམ་བླང་བའི་ཆོ་ག་དང་། སློབ་
དཔོན་མེ་ཏྲི་བའི་ལྟ་བ་ངན་སེལ་དང་། ཆོས་རྗེ་ས་སྐྱ་པ་ཆེན་པོའི་ལས་དང་པོ་
པའི་བྱ་བ་ལ་སོགས་པ་ནས་གསུངས་པ་ལྟར། ཨོཾ་མ་ཧཱ་གུ་རུ་བནེ་བིདྱ་ཨཱཿ ཧཱུྃ།
ཞེས་པས་བླ་མ་ལ་ནི་བི་བྱེ་གཅིག་དབུལ། སངས་རྒྱས་དང་བྱང་ཆུབ་སེམས་
ཚ



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། ༡
དཔའ་ཡི་དམ་ཀྱི་ལྷ་རྣམས་ལ་སོ་སོར་གྲུབ་ནའང་ལེགས་མོད་ཀྱི་སྤྱི་ལ། ཨོཾ་སརྦ་
བུདྡྷ་བོ་དྷི་སཏྭཱ་ནཾ་བཛྲ་ནི་བི་དྱ་ཨཱ༔ ཧཱུྃ། ཞེས་པས་ཐུན་མོང་དུ་ནི་བི་དྱ་གཅིག་
དབུལ། དེ་ནས་གཏོར་མ་ཟ་བ་རྣམས་ལ་གཏོར་མ་གཅིག་སྦྱིན་ཏེ། དེའང་
འབྱུང་པོ་སྤྱིའི་གཏོར་མའི་སྔགས་ནི། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨཱདྱ་ནུ་ཏྤནྣ་
ཏཱཏ་ཨོཾ་ཨཱཿ ཧཱུྃ་ཕཊ་སྭཱ་ཧཱ་ཞེས་པ་ཡིན་པར་གསུངས་ལ། ཡི་དྭགས་ལ་ནི་ཁ་
འབར་མའི་གཏོར་མས་སྦྱིན་ཏེ། དེའང་ན་མཿ སརྦ་ཏ་ཐཱ་ག་ཏ་ཨ་བ་ལོ་ཀི་ཏེ།
ཨོཾ་སམྦྷ་ར་སམྦྷ་ར་ཧཱུྃ་ཞེས་བྱ་བའི་སྔགས་སྔོན་ལ་བརྗོད་ནས་དེ་བཞིན་གཤེགས་
པ་བཞིའི་མཚན་ཕྱི་ནས་བརྗོད་པ་གཟུངས་ནས་གསུངས་པས་དེ་བཞིན་དུ་
བྱའོ། ། ཁ་ཅིག་སྔོན་ལ་དེ་བཞིན་གཤེགས་པ་བཞིའི་མཚན་བརྗོད་ནས་སྔགས་
ཕྱི་ནས་བརྗོད་པའི་ལག་ལེན་བྱེད་པ་ཡོད་དེ། སངས་རྒྱས་ཀྱིས་མ་གསུངས་
པས་མ་དག་པ་ཡིན་ནོ། ། ཆུ་སྦྱིན་ཡང་ཆུ་རྐྱང་པ་ཟས་དང་མ་འདྲེས་པ་དགོས།
འདྲེས་ན་ཡི་དྭགས་འཇུར་གེགས་ཅན་གྱིས་མི་ཐོབ་པར་གསུངས་པས་ཆུ་སྦྱིན་ལ་
ཟན་འཇུག་པའང་སངས་རྒྱས་ཀྱིས་མ་གསུངས་སོ། ། དེ་ནས་ཆང་བུ་གཅིག་ཨོ་
ཧ་རི་ཏེ་སྭཱ་ཧཱ། ཞེས་པས་གནོད་སྦྱིན་མོ་འཕྲོག་མ་ལ་སྦྱིན། ཡང་ཨོ་ཧ་རི་ཏེ་
བཛྲ་ཡཀྵ་ནི་སྭཱ་ཧཱ། ཞེས་པས་འཕྲོག་མའི་བུ་ལྔ་བརྒྱ་ལ་ཆང་བུ་གཅིག་སྦྱིན། དེ་
ནས་ཕུད་ལ་དབང་བའི་འབྱུང་པོ་སྤྱི་ལ། ཨོཾ་ཨ་གྲ་པིཎྜ་ཨ་སི་ སྭཱ་ཧཱ། ཞེས་
པས་ཆང་བུ་གཅིག་སྦྱིན་ནོ། ། དེའང་འཕྲོག་མའི་མདོ་ལས། ང་སྟོན་པར་
ཁས་འཆེ་བ་རྣམས་ཀྱིས་གནོད་སྦྱིན་མོ་འཕྲོག་མ་ལ་ཆང་བུ་བྱིན་ཅིག་ཅེས་
གསུངས་ལ། རྡོ་རྗེ་རྩེ་མོའི་རྒྱུད་ལས་ཀྱང་། ཟས་ཀྱི་ཕུད་ལ་ཆང་བུ་སྦྱིན། །
ཅེས་གསུངས་པ་དང་
། དེ་བཞིན་དུ་དུས་ཀྱི་འཁོར་ལོ་ལ་སོགས་པ་མདོ་རྒྱུད་
མང་པོ་ནས་གསུངས་སོ། ། དེང་སང་བོད་འདི་ན་སངས་རྒྱས་ཀྱིས་གསུངས་
པའི་གཏོར་མ་དང་ཆང་བུ་ལ་སོགས་པ་མི་བྱེད་པར། བཙན་མཆོད་པའི་ཡས་



10_
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྟགས་ལྟར་འབྲང་རྒྱས་དང་གྲུ་གསུམ་ལ་སོགས་པ་བྱེད་པ་མཐོང་སྟེ། སངས་
རྒྱས་ཀྱི་བསྟན་པ་ཡིན་མ་ཡིན་ཐེ་ཚོམ་ཟའོ། ། དེས་ན་ཟས་ཀྱི་རྣལ་འབྱོར་ཡང་
རང་རང་གི་གཞུང་དང་མཐུན་པར་བྱས་ལ་བཟའ་འོ། ། ཉལ་བའི་རྣལ་འབྱོར་
ཡང་། མགོན་པོ་མྱ་ངན་འདས་གཟིམས་ལྟར། ། འདོད་པའི་ཕྱོགས་སུ་ཉལ་
བར་བྱ། ། ཞེས་གསུངས་པ་ལྟར་མགོ་ཤར་རམ་བྱང་དུ་བསྟན་ལ་གཞོགས་
གཡས་པ་འོག་ཏུ་བཅུག་སྟེ་སྣང་བ་མཐའ་ཡས་ཀྱི་ཏིང་ངེ་འཛིན་ལ་མཉམ་པར་
གཞག་ནས་སངས་རྒྱས་ཀྱི་ཆོས་ཀྱི་སྐུ་སྟོང་པ་ཉིད་ཀྱི་ངང་ལ་ཉལ་ལོ། ། ལྡང་
བའི་དུས་སུ་སངས་རྒྱས་ཀྱི་གཟུགས་ཀྱི་སྐུའི་ང་རྒྱལ་གྱིས་ལངས་ལ་བྱ་བ་ཐམས་
ཅད་སྤྱོད་ཡུལ་ཡོངས་སུ་དག་པའི་མདོ་བཞིན་དུ་བྱའོ། ། གཞན་ཡང་བདེ་བ་
དང་སྐྱིད་པ་ཅི་བྱུང་ཡང་བླ་མ་དང་དཀོན་མཆོག་གསུམ་ལ་དབུལ། ན་ཚ་དང་
སྡུག་བསྔལ་ཅི་བྱུང་ཡང་བླ་མ་དང་དཀོན་མཆོག་གསུམ་ལ་བློ་གཏད། དེ་ལ་
སྔགས་ཟློས་དང་། དམིགས་པ་དང༌། སྨན་དཔྱད་དང་། ཀློག་འདོན་པ་ལ་
སོགས་པ་ཐམས་ཅད་ཀྱང་ཆོས་དཀོན་མཆོག་གི་ཡན་ལག་ཡིན་པས་སྐུར་པ་མི་
གདབ་པར་འབད་ལ་བྱའོ། ། འདི་ལ་ཁ་ཅིག་སྨན་དཔྱད་དང་ཀློག་འདོན་པ་ལ་
སོགས་པ་བྱས་ན། ཆོས་དཀོན་མཆོག་ལ་བློ་མ་ཁེལ་བ་ཡིན་སྨན་དཔྱད་པས་
དཀོན་མཆོག་གསུམ་ལ་སྐྱབས་སུ་སོང་བ་བཟང་། སྨན་ཟོས་ན་སྐྱབས་འགྲོ་ལ་
གནོད་ཟེར་བ་ཡོད་དེ། དེ་ལྟ་ན་འདུལ་བ་ལུང་། སྨན་གྱི་གཞི་ལས་དགེ་སློང་
ནད་པས་སྨན་པ་དང་སྨན་བསྟེན་པར་གསུངས་པ་དང་། བཟའ་བཏུང་ཡང་
སྨན་རྣམ་བཞིའི་གཅིག་ཏུ་གསུངས་པས་བཟའ་བཏུང་ཟོས་པས་ཀྱང་སྐྱབས་
འགྲོ་ཉམས་པར་འགྱུར་རོ། ། དེས་ན་བཟའ་བཏུང་ཟ་བཞིན་དུ་སྨན་ཟོས་ན་
སྐྱབས་འགྲོ་ལ་གནོད་ཟེར་བ་ག་ལ་རིགས། མཁས་པས་མཐོང་ན་ཁྲེལ་བར་
འགྱུར་རོ། ། གཞན་ཡང་སྲོག་དང་བྱ་དགའི་ཕྱིར་ཡང་དཀོན་མཆོག་གསུམ་མི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 11
སྤང་ཞིང་བྱ་བ་ཅི་དང་ཅི་བྱེད་པ་ཐམས་ཅད་དཀོན་མཆོག་གསུམ་གྱི་ཞབས་ཏོག་
བྱ་བ་ལ་བསླབ་བོ། ། གཉིས་པ་སོ་སོའི་བསླབ་བྱ་ནི། མདོ་ལས། གང་ཞིག་
སངས་རྒྱས་སྐྱབས་སོང་བ། ། དེ་ནི་ཡང་དག་དགེ་བསྙེན་ཏེ། ། ནམ་དུའང་ལྷ་
ནི་གཞན་དག་ལ། ། སྐྱབས་སུ་འགྲོ་བ་མ་ཡིན་ནོ། ། དམ་པའི་ཆོས་ལ་སྐྱབས་
སོང་བ། ། འཚེ་ཞིང་གསོད་པའི་སེམས་དང་བྲལ། ། དགེ་འདུན་ལ་ཡང་
སྐྱབས་སོང་བ། ། མུ་སྟེགས་གཞན་ལ་འཕྱོགས་མི་བྱེད། ། ཅེས་གསུངས་པས་
སངས་རྒྱས་ལ་སྐྱབས་སུ་སོང་ན། ལྷ་གཞན་ལ་སྟོན་པར་མི་གཟུང་། དམ་པའི་
ཆོས་ལ་སྐྱབས་སུ་སོང་ན། སེམས་ཅན་ལ་འཚེ་བ་མི་བྱེད། དགེ་འདུན་ལ་
སྐྱབས་སུ་སོང་ན། མུ་སྟེགས་ཅན་ལ་སློབ་དཔོན་དུ་མི་བྱའོ། ། གཞན་ཡང་
སངས་རྒྱས་ལ་སྐྱབས་སུ་སོང་ན། ལྷ་གཞན་ལ་སྟོན་པར་མི་གཟུང༌། ཆོས་ལ་
སྐྱབས་སུ་སོང་ན། ཆོས་མ་ཡིན་པ་ལ་ལམ་དུ་མི་བྱ། དགེ་འདུན་ལ་སྐྱབས་སུ་
སོང་ན། དགེ་འདུན་མ་ཡིན་པ་ལ་གྲོགས་དང་མཆོད་གནས་སུ་མི་གཟུང་
ངོ༌། ། ཆོས་སྐྱོང་དང་ཕྱོགས་སྐྱོང་བཅུ་ལ་སོགས་པ་འཇིག་རྟེན་པའི་ལྷ་ལ་ཕྱག་
དང་མཆོད་པ་དང་གཏོར་མ་ཙམ་བྱས་པས་སྐྱབས་འགྲོ་མི་འཇིག་གི དེ་དག་
ལ་སྐྱབས་འགྲོ་བྱས་ན་སྐྱབས་འགྲོའི་སྡོམ་པ་འཇིག་སྟེ། དཔེར་ན་འབངས་ཀྱིས་
རང་གི་ཇོ་བོ་མ་ཡིན་པ་ལ་ཕྱག་དང་མཆོད་པ་བྱས་ཀྱང་རང་གི་ཇོ་བོའི་ར་བ་ལས་
མི་འདའ་ཡི། ཇོ་བོ་ལས་གཞན་ལ་སྐྱབས་བཅོལ་ན་ཇོ་བོས་རྟེན་མ་ཐུབ་པས་ཇོ་
བོའི་ར་བ་ལས་འདས་པ་བཞིན་ནོ། ། དེང་སང་བོད་འདི་ན་ཁ་ཅིག ཐང་ལྷ་
ལ་སོགས་པ་ལ་ཇོ་བོ་ཞེས་བརྗོད་ན། སྐྱབས་འགྲོ་ལ་གནོད་ཟེར་བཞིན་དུ་
ཕྱོགས་སྐྱོང་དང་གནོད་སྦྱིན་གྱི་སྡེ་དཔོན་ཆེན་པོ་རྣམས་དང་ཡུལ་གྱི་ལྷ་ཚུན་ཆད་
ལ་སྐྱབས་འགྲོ་བྱེད་པ་མཐོང་སྟེ། དེ་ལྟར་བྱས་ན་སྐྱབས་འགྲོའི་སྡོམ་པ་ལ་
གནོད་དོ། ། གལ་ཏེ་འདི་དག་བྱང་ཆུབ་སེམས་དཔའི་དགེ་འདུན་ཡིན་ནོ་ཞེ་ན།
་་



12
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ལྟ་ན་དཀོན་མཆོག་གསུམ་ལ་སྐྱབས་འགྲོ་བྱས་པ་ཉིད་ཀྱི་ཁོངས་སུ་འདུའོ། །
དེ་ལྟ་མ་ཡིན་པར་དགོས་སུ་སྐྱབས་འགྲོ་བྱས་ན། མུ་སྟེགས་བྱེད་དང་འདྲེས་
ནས་འགྲོ་སྟེ། མུ་སྟེགས་བྱེད་ཀྱང་བརྒྱ་བྱིན་དང་ཚངས་པ་དང་དབང་ཕྱུག་
ཆེན་པོ་ལ་སོགས་པ་འཇིག་རྟེན་སྐྱོང་བ་ཉིད་ལ་སྐྱབས་སུ་འགྲོ་བ་ཡིན་ནོ། ། ཁ་
ཅིག་ཆོས་ལ་འགོམས་པ་ལ་སོགས་པ་མ་གུས་པའམ། ཆོས་ལ་ཉོ་ཚོང་ངམ་རྟེན་
པར་བཅུག་པ་ལ་སོགས་པས་ཆོས་སྤངས་པར་འགྱུར་བས། ཆོས་ཀྱི་སྐྱབས་འགྲོ་
འཆོར་ཟེར་བཞིན་དུ། ཆོས་ཉན་བཤད་བཀག་པས། སྐྱབས་འགྲོ་ལ་མི་གནོད་
སྙམ་ནས་ཉན་བཤད་མ་བྱེད་ཅེས་ཟེར་བ་འདུག་སྟེ། སྤྱིར་ཆོས་ལ་ཉོ་ཚོང་བྱས་
པའང་ཉེས་པ་ཆེ་མོད་ཀྱི། འོན་ཀྱང་ཉོ་བ་པོའི་སར་ཡང་། ཀློག་པ་ལ་སོགས་
པ་རྒྱུན་མི་འཆད་པས་རང་ཉམས་པར་འགྱུར་གྱི་བསྟན་པ་སྤྱི་འཇིག་མི་ནུས་ལ།
ཉན་བཤད་བཀག་ན་མཁས་པ་རྒྱུན་འཆད། ཆོས་ཤེས་པ་མེད་ན་པུ་སྟི་མང་
ཡང་སངས་རྒྱས་ཀྱི་བསྟན་པ་ཞིག་པ་ཡིན། དེས་ན་ཉེས་པ་ཆུང་བའི་ཆོས་
འཚོང་བ་ལ་སོགས་པ་ལ་འཇིགས་ལ། ཉེས་པ་ཆེ་བའི་ཉན་བཤད་འགོག་པ་དེ་
དག་གིས་ཆོས་ཀྱི་སྐྱབས་འགྲོའི་རྩ་བ་མ་གོ་བ་ཡིན་ནོ། ། ཡང་ལ་ལ་གོས་སེར་པོ་
ལ་འགོམས་པས་དགེ་འདུན་གྱི་སྐྱབས་འགྲོ་འཆོར་ཟེར་བཞིན་དུ། སྡོམ་བརྩོན་
རྣམས་དང་སྡེ་སྣོད་འཛིན་པ་ཆེན་པོ་རྣམས་ལ་གནོད་ཅིང་མ་གུས་པར་བྱེད་པ་
མཐོང་སྟེ། དེ་ཡང་སེར་པོ་ལ་འགོམས་པས་མ་གུས་པའི་ཡན་ལག་ཏུ་འགྱུར་གྱི་
སྐྱབས་འགྲོའི་དངོས་གཞི་མི་ཉམས། སྡོམ་བརྩོན་དང་སྡེ་སྣོད་འཛིན་པ་ལ་མ་
གུས་ཤིང་རྣམ་པར་འཚེ་ན། དགེ་འདུན་གྱི་སྐྱབས་འགྲོ་ལ་གནོད་པ་ཡིན།
འདི་ལྟ་བུའི་རིགས་ཅན་གྱི་བྱེ་བྲག་ཐམས་ཅད་ལེགས་པར་ཕྱེ་སྟེ་ཤེས་པར་
བྱའོ། ། བསླབ་པར་བྱ་བ་གཞན་ཡི་གེ་མངས་ཀྱིས་དོགས་ནས་མ་བྲིས་པས་མདོ་
བསྟན་བཅོས་རྣམས་སུ་བལྟ་བར་བྱའོ། ། །
--
---
1，



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
13
བཞི་པ་དེ་ལྟར་བསླབས་པའི་ཕན་ཡོན་ལའང་། གནས་སྐབས་ཀྱི་ཕན་
ཡོན་དང་། མཐར་ཐུག་གི་ཕན་ཡོན་གཉིས་སོ། ། དང་པོ་ལའང་གཉིས་ལས།
བྲལ་བའི་ཕན་ཡོན་ནི། ལོག་པར་མོས་པའི་ལས་ཀྱི་སྒྲིབ་པ་སྦྱོང་བ་དང་། མི་
དང་མི་མ་ཡིན་པའི་ གནོད་ པས་མི་ཚུགས་པ་དང་། ལུས་ཀྱི་ན་ཚ་དང་།
སེམསཀྱི་སྡུག་བསྔལ་ཆུང་ནུས་ཤིང་། མདོར་ན་མི་མཐུན་པའི་ཕྱོགས་མཐའ་
དག་སྦྱོང་བའོ། ། དེ་ཡང་བསམ་པ་ཞེ་ཐག་པ་མེད་ཀྱང་ངག་ཏུ་བརྗོད་པ་ཙམ་
ལ་ཕན་ཡོན་འབྱུང་བར་གསུངས་ཏེ། སྔོན་རྒན་ཞུགས་བླུན་པོ་གཅིག་ལ།
སྦྱིན་བདག་མོ་ཞིག་དད་དེ་རས་ཟུང་སྦྱར་ཕུལ་ནས་ཆོས་ཞུས། དེར་ཆོས་
བཤད་རྒྱུ་མ་རྙེད་ནས་ཡི་མུག་སྟེ། མི་ཤེས་པ་ང་སྡུག་བསྔལ་ཞེས་ཡང་ཡང་
བཟླས། དེར་སྦྱིན་བདག་མོས་རྒྱུ་མི་ཤེས་པ་ལས་འབྲས་བུ་སྡུག་བསྔལ་འབྱུང་
བར་རྟོགས་ཏེ་བདེན་པ་མཐོང་། དེར་སློབ་དཔོན་གྱིས་འཁོར་བའི་སྡུག་བསྔལ་
གྱི་རྒྱ་མཚོ་ལས་བསྒྲལ་ཞེས་བསྔགས་པ་བརྗོད། དེར་རྐུན་པོ་ཞིག་གིས་བླུན་པོ་
འདི་ལས་རས་བརྐུ་བར་བྱ་སྙམ་དུ་བསམས་ནས་ཕྱི་བཞིན་འབྲངས་སོ། ། དེར་
རྒན་ཞུགས་དེ་ཁང་པར་ཞུགས་པ་དང་། རྐུན་པོས་རས་བྱིན་ཅིག་བཟླས།
རྒན་ཞུགས་སྐྲག་པས་ཕྱིར་འབྱུང་མི་ནུས་ཀྱིས་ཁང་པའི་རྒྱ་སྐར་ནས་ལོང་ཅིག་
བཟླས། རྐུན་མས་ལག་པ་གཅིག་གིས་བླངས་པས། རྒན་ཞུགས་ཀྱིས་ཁོ་བོ་ལ་
ཡང་སྦྱིན་བདག་གིས་ལག་པ་གཉིས་ཀས་བྱིན། ཁྱོད་ཀྱང་ལག་པ་གཉིས་ཀས་
ལོང་ཞིག་སྨྲས། དེར་གཉིས་ཀ་བརྐྱངས་པ་ན་ཐག་གུས་བཀྱིགས་ནས་ཀ་བ་ལ་
བཏགས། དེ་ནས་རྒན་ཞུགས་ཕྱིར་བྱུང་སྟེ་སྐྱབས་འགྲོའི་ལད་མོ་གྱིས་ཞེས་
བསྒྲགསནས་དཀོན་མཆོག་གསུམ་གྱི་སྐྱབས་འགྲོ་རེ་ལ་དབྱུག་པ་ན་ངེས་པ་རེ་
བརྒྱབ། དེར་རྐུན་མ་བཏང་སྟེ། འཐེང་ཞིང་ཆུ་འགྲམ་ཞིག་ཏུ་ཕྱིན་པ་དང་།
མགྲོན་པོ་ཞིག་གིས་ཁྱོད་ཅི་སྟེ་འཐེང་ཞེས་དྲིས། སྨྲས་པ། ཁོ་བོ་རྐུན་མ་ཞིག་ན།



14
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ། །
ཁོ་བོ་བས་ཀྱང་རྐུན་ཆེན་དགེ་སྦྱོང་ཞིག་སྟེ། སྐྱབས་འགྲོ་རེ་དང་དབྱུག་པ་རེ་
བསྡེབས་ནས་བརྡུངས། སངས་རྒྱས་མངོན་ཤེས་མངའ་བས་ སྐྱབས་འགྲོ་
གསུམ་དུ་བསྡུས། སྐྱབས་འགྲོ་བཞི་པ་སྲིད་ན་ཁོ་བོ་གདོན་མི་ཟ་བར་སྲོག་དང་
བྲལ་ཟེར་ནས། སངས་རྒྱས་ལ་དད་བཞིན་དུ་ཟམ་པ་གཅིག་གི་འོག་ཏུ་ཆུར་
ཞུགས། དེའི་ཚེ་མི་མ་ཡིན་པ་དཔག་ཏུ་མེད་པས་ཟམ་པ་ལ་འགྲོ་བར་བརྩམས་
པ་ན་འགྲོ་མ་ནུས། བསམས་པ་སྔར་ཁོ་བོ་ཅག་བདེ་བླག་ཏུ་འགྲོ་ནུས་པ་ལ་འདི་
ཅིས་ལན། མི་དེ་ལ་སྨྲས་པ་ཁྱེད་ཀྱིས་རིག་པ་ཅི་ཤེས། དཀོན་མཆོག་གསུམ་ལ་
སྐྱབས་འགྲོ་ཞིག་ཤེས། དེ་ལས་གཞན་མི་ཤེས་ཟེར་བ་དང་། གདོན་དེ་དག་
ཀྱང་སྐྱབས་འགྲོ་ལ་ངེས་ཤེས་སྐྱེས་ཏེ་ཚེ་འཕོས་ནས་ལྷར་སྐྱེས་ཞེས་གྲག རྐུན་
པོ་དེ་ཡང་སངས་རྒྱས་ལ་དད་ནས་རབ་ཏུ་བྱུང་ཞེས་ཐོས་སོ། ། གཉིས་པ་ཐོབ་
པའི་ཡོན་ཏན་ལའང་མིང་འཕོ་བ་དང་དོན་འཕོ་བ་གཉིས་ལས། དང་པོ་ནི་
སངས་རྒྱས་པ་ཞེས་བྱ་བའི་མིང་འཐོབ་པ་དང་། དམ་པ་དམ་པ་ཞེས་བྱ་བའི་
གྲངས་སུ་ཆུད་པའོ། ། གཉིས་པ་དོན་འཕོ་བ་ནི། ལྷ་དང་བཅས་པའི་འཇིག་
རྟེན་གྱི་མཆོད་གནས་སུ་འགྱུར་བ་དང་། སྤྱིར་བསྲུང་བ་ཆེན་པོར་འགྲོ་བ་དང་།
བྱེ་བྲག་ཏུ་བསྟན་པ་ལ་དགའ་བའི་ལྷ་རྣམས་ཀྱིས་བསྲུང་བ་དང་། ཚོང་པས་
སྐྱེལམ་རྙེད་པ་ལྟར། ཚེ་འདིར་བློ་བདེ། སྐྱེ་བ་ཐམས་ཅད་དུ་དཀོན་མཆོག་
གསུམ་དང་མི་འབྲལ་བའི་གདེང་ཐོབ་པའོ། ། གཉིས་པ་མཐར་ཐུག་གི་ཕན་
ཡོན་ལ་རང་ལ་འབྱུང་བ་དང་གཞན་ལ་འབྱུང་བ་གཉིས་ལས། དང་པོ་ནི་
སངས་རྒྱས་ལ་སྐྱབས་སུ་སོང་བས་རང་མངོན་པར་རྫོགས་པར་འཚང་རྒྱ། ཆོས་
ལ་སྐྱབས་སུ་སོང་བས། ཆོས་ཀྱི་འཁོར་ལོ་རྒྱུན་མི་ཆད་པར་བསྐོར། དགེ་
འདུན་ལ་སྐྱབས་སུ་སོང་བས། འཁོར་དགེ་སློང་གི་དགེ་འདུན་དང་། བྱང་
ཆུབ་སེམས་དཔའི་དགེ་འདུན་དཔག་ཏུ་མེད་པ་འདུ་བའི་རྟེན་འབྲེལ་དུ་འགྱུར་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 15
བ་ཡིན་ནོ། ། གཉིས་པ་གཞན་ལ་འབྱུང་བའི་ཕན་ཡོན་ནི། བདག་དེ་ལྟར་
གྲུབ་པའི་སྟོབས་ཉིད་ཀྱིས་གདུལ་བྱ་རྣམས་ཀྱང་སངས་རྒྱས་ཀྱི་བསྟན་པ་ལ་རིམ་
གྱིས་ཚུད་ནས་དཀོན་མཆོག་གསུམ་མངོན་དུ་འགྲུབ་པའོ།། ། ། །
གསུམ་པ་སེམས་བསྐྱེད་ལ་གཉིས་ཏེ། ཉན་ཐོས་ཀྱི་སེམས་བསྐྱེད་
དང་། ཐེག་པ་ཆེན་པོའི་སེམས་བསྐྱེད་དོ། ། དང་པོ་ལ་དགྲ་བཅོམ་པ་དང་།
རང་སངས་རྒྱས་དང་། ཡང་དག་པར་རྫོགས་པའི་སངས་རྒྱས་སུ་སེམས་བསྐྱེད་
པ་གསུམ་ཡོད་མོད་ཀྱི་ཐེག་པ་དམན་པ་ཡིན་པས་འདིར་མི་བཤད་དོ། ། གཉིས་
པ་ཐེག་པ་ཆེན་པོ་ལའང་། སེམས་ཙམ་དང་དབུ་མ་གཉིས་ལས། སེམས་ཙམ་
པའི་སེམས་བསྐྱེད་མགོན་པོ་བྱམས་པའི་བཀའ་སྲོལ་སློབ་དཔོན་ཐོགས་མེད་ཀྱི་
རྗེས་སུ་འབྲང་བ། བྱང་ཆུབ་སེམས་དཔའི་ས་ལས་འབྱུང་བ་སྡོམ་པ་ཉི་ཤུ་པའི་
ལུགས་དེ་ཡིན་ལ། དབུ་མ་པའི་ལུགས་ནི། འཕགས་པ་འཇམ་དཔལ་གྱི་
བཀའ་སྲོལ། སློབ་དཔོན་ཀླུ་སྒྲུབ་ཀྱི་རྗེས་སུ་འབྲང་བ། ཕལ་བོ་ཆེ་ལས་བྱུང་བ་
སྤྱོད་འཇུག་གི་ལུགས། ཛེ་ཏཱ་རི་ལ་སོགས་པས་མཛད་པ་དེ་ཡིན་ནོ། ། དེ་
གཉིས་ཀྱི་སློབ་དཔོན་གྱི་མཚན་ཉིད་དང་། ཆོ་ག་དང་བསླབ་བྱ་ལ་སོགས་པ་མི་
མཐུན་པའི་ཁྱད་པར་དང་། བྱེ་བྲག་ཏུ་དབུ་མ་པའི་ལུགས་ཀྱི་ཆོ་ག་དང་།
བསླབབྱ་ལ་སོགས་པ་ཁོ་བོས་བྱས་པའི་སེམས་བསྐྱེད་ཀྱི་ཆོ་གའི་ཡི་གེར་གསལ་
བས་དེར་བལྟ་བར་བྱའོ། ། སྤྱིར་སོ་སོར་ཐར་པའི་སྡོམ་པ། བྱང་ཆུབ་སེམས་
དཔའི་སེམས་བསྐྱེད། གསང་སྔགས་ཀྱི་དབང་བསྐུར་རྣམས་ཆོ་ག་ལས་སྐྱེ།
བསམ་གཏན་གྱི་སྡོམ་པ། ཟག་པ་མེད་པའི་སྡོམ་པ། དོན་དམ་པའི་སེམས་
བསྐྱེད་རྣམས་ཆོ་ག་ལས་མི་སྐྱེ་བར་གསུངས། འོ་ན་རྣམ་སྣང་མངོན་བྱང་ལས་
ཡན་ལག་བདུན་པའི་སྐབས་སུ། དོན་དམ་པའི་སེམས་བསྐྱེད་ཀྱི་ཚིག་ལན་
གསུམ་གསུངས་པ་དང་འགལ་ལོ་སྙམ་ན། འདིའི་ལན་ལ་མགོ་བསྒྲེའི་ལན་



16 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་། རྣལ་མའི་ལན་གཉིས་སོ། ། དང་པོ་ནི་ཁྱེད་ཀྱང་ཕྱག་རྒྱ་ཆེན་པོ་སྒོམ་
མེད་དུ་འདོད་ན། དེ་ཉིད་བསྡུས་པར་ཕྱག་རྒྱ་ཆེན་པོ་བསྒོམ་པར་བཤད་པ་
དང་འགལ་ལོ། ། དེ་ཉིད་བསྡུས་པ་རྣལ་འབྱོར་གྱི་རྒྱུད་ཡིན། དེ་ལ་ལྷའི་སྐུ་
བསྒོམ་པ་ལ་ ཕྱག་རྒྱ་ཆེན་པོར་བཏགས་པ་ཡིན་གྱི། རྣལ་འབྱོར་ཆེན་པོའི་
ལུགས་ཀྱི་ཕྱག་རྒྱ་ཆེན་པོ་དངོས་མིན་སྙམ་ན། འོ་ན་རྣམ་སྣང་མངོན་བྱང་ཡང་
སྤྱོད་པའི་རྒྱུད་ཡིན་ལ་ཡེ་ཤེས་ཀྱི་ཚོགས་བསག་པའི་སྔགས་ལ་དོན་དམ་སེམས་
བསྐྱེད་ཀྱི་མིང་བཏགས་པ་ཡིན་གྱི་ཕ་རོལ་ཏུ་ཕྱིན་པའི་ལུགས་ཀྱི་དོན་དམ་སེམས་
བསྐྱེད་ཀྱི་ཆོ་ག་བཤད་པ་མ་ཡིན་ནོ། ། རྣམ་སྣང་མངོན་བྱང་གསང་སྔགས་ཡིན་
ཡང་དེ་ཉིད་ཀྱི་ལུགས་ཕ་རོལ་ཏུ་ཕྱིན་པ་བ་ལ་བྱས་ན་ཅི་འགལ་སྙམ་ན། དེ་
ཉིད་བསྡུས་པ་ཡོ་ག་ཡིན་ཡང་། དེ་ཉིད་ཀྱི་ལུགས་ཕྱག་རྒྱ་ཆེན་པོ་རྣལ་འབྱོར་བླ་
ན་མེད་པར་བསྒོམས་ཀྱང་ཅི་འགལ། ཡོ་ག་དང་རྣལ་འབྱོར་ཆེན་པོ་རྒྱུད་སྡེ་ཐ་
དད་པས་ཆོ་ག་དཀྲུགས་པས་མི་འཐད་དོ་ཞེ་ན། རྣམ་སྣང་མངོན་བྱང་གསང་
སྔགས་ཀྱི་རྒྱུད་དང་དོན་དམ་སེམས་བསྐྱེད་ཕ་རོལ་ཏུ་ཕྱིན་པའི་ལུགས་དཀྲུགས་
པའང་ག་ལ་འཐད། གལ་ཏེ་ཐེག་པ་མི་འདྲ་བའི་ཆོ་ག་འཁྲུགས་ཀྱང་མོས་པའི་
སྒོ་ནས། དོན་དམ་སེམས་བསྐྱེད་ཀྱི་ཆོ་ག་བྱས་ཀྱང་ཅི་འགལ་སྙམ་ན། འོ་ན་
རྒྱུད་སྡེ་ཐ་དད་ཀྱི་ལག་ལེན་འཁྲུགས་ཀྱང་ཡོ་གའི་ལུགས་ཀྱི་ཕྱག་རྒྱ་ཆེན་པོ་རྣལ་
འབྱོར་བླ་ན་མེད་པར་བསྒོམས་ཀྱང་ཅི་འགལ། དེ་ཕྱག་རྒྱ་ཆེན་པོ་བསྒོམ་དུ་
ཤོར་བ་སྐྱོན་ཅན་ཡིན་ནོ་ཞེ་ན། དོན་དམ་སེམས་བསྐྱེད་ཆོ་གར་ཤོར་བའང་
སྐྱོན་ཅན་ཡིན་ནོ། ། ཆོ་གར་ཤོར་བ་ཅི་སྐྱོན་སྙམ་ན། འོ་ན་སྒོམ་དུ་ཤོར་བའང་
ཅི་སྐྱོན། སྒོམ་རྟོག་པ་ཡིན་ལ་ཕྱག་རྒྱ་ཆེན་པོ་མི་རྟོག་པ་ཡིན་པས་འགལ་ལོ་ཞེ་
ན། འོ་ན་ཆོ་ག་ཀུན་རྫོབ་ཡིན་ལ་དོན་དམ་སེམས་བསྐྱེད་དོན་དམ་ཡིན་པས་
འགལ་བར་འགྱུར་བ་མཚུངས་སོ། ། དེས་ན་གྲུབ་མཐའ་དང་རྒྱུད་སྡེའི་རིམ་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 17 །
མི་ཤེས་པའི་བླུན་པོ་དག་གིས་མིང་མཐུན་པ་ཙམ་ལ་འཁྲུལ་གཞིར་གྱུར་ནས་དོན་
གྱི་གནད་མ་ཤེས་པར་ཟད་དོ། །
གཉིས་པ་དངོས་པོའི་ལན་ནི་སྤྱིར་ཆོས་ཐམས་ཅད་གྲུབ་མཐའི་རྣམ་
གཞག་དང་། ཐེག་པའི་རིམ་པ་གལ་ཆེ། མཚན་ཉིད་པ་དང་བཏགས་པ་བའི་
བྱེ་བྲག་ཤེས་དགོས། དེའང་གྲུབ་མཐའ་ལ། ཉན་ཐོས་ཀྱི་དོན་དམ། ཐེག་
ཆེན་གྱི་ཀུན་རྫོབ་ཏུ་འགྲོ་བ་ཡང་ཡོད། གསང་སྔགས་ལས་ཀྱང་། དོན་དམ་
སེམས་བསྐྱེད་ཁ་དོག་དང་དབྱིབས་སུ་བསྒོམ་པར་བཤད་པའང་ཡོད། ཤུནྱ་ཏཱ་
དང་། དངོས་པོ་ཐམས་ཅད་དང་བྲལ་བ་ལ་སོགས་པའི་ཚིག་གིས་སྟོང་པར་
བསྒོམ་པ་ལ་དོན་དམ་སེམས་བསྐྱེད་དུ་མིང་བཏགས་པ་ཡང་ཡོད། ཟླ་བ་ལ་
ཀུན་རྫོབ། རྡོ་རྗེ་ལ་དོན་དམ་དུ་མིང་བཏགས་པ་ལ་སོགས་པ་དཔག་མེད་ཡོད་
པས་དེ་དག་གི་རྒྱུ་མཚན་ལེགས་པར་ཤེས་དགོས། གསང་སྔགས་ཀྱི་ཆོ་ག་དང་
ཕ་རོལ་ཏུ་ཕྱིན་པའི་སེམས་བསྐྱེད་བསྲེས་པས་མི་འདྲེ། ཕ་རོལ་ཏུ་ཕྱིན་པའི་
སྨོན་འཇུག་ལ་ཆོ་ག་མདོ་བསྟན་བཅོས་ཀུན་ནས་བཤད། དོན་དམ་སེམས་
བསྐྱེད་ལ་ཆོ་ག་མདོ་བསྟན་བཅོས་ཀུན་ནས་བཤད་པ་མེད། ཁྱད་པར་དུ་དབུ་
མའི་ལུགས་སློབ་དཔོན་ཀླུ་སྒྲུབ་དང་། སློབ་དཔོན་ཞི་བ་ལྷའི་སྤྱོད་འཇུག་ལ་
སོགས་པ་ལས་མ་གསུངས། སེམས་ཙམ་པའི་སློབ་དཔོན་ཐོགས་མེད་དང་།
སྡོམ་པ་ཉི་ཤུ་པ་དང་། ཇོ་བོ་རྗེའི་སེམས་བསྐྱེད་ཀྱི་གཞུང་ལས་ཀྱང་དོན་དམ་
སེམས་བསྐྱེད་ཀྱི་ཆོ་ག་མ་གསུངས། མ་གསུངས་ཀྱང་མོས་པས་ཆོ་ག་བྱས་ན་ཅི་
འགལ་ཞེ་ན། ཆོ་ག་ལས་སྐྱེ་ན་ཀུན་རྫོབ་སེམས་བསྐྱེད་དུ་འགྱུར་གྱི་དོན་དམ་དུ་
ག་ལ་འགྱུར། མདོ་ཐམས་ཅད་ལས་ཀྱང་མི་སྐྱེ་བའི་ཆོས་ལ་བཟོད་པ་ཐོབ་པ་
གསུངས་ཀྱི། སྐྱེ་བའི་ཆོས་ལ་བཟོད་པ་ཐོབ་པ་གསུངས་པ་མ་ཐོས། དེས་ན་ཆོ་
ག་མེད་པ་ལ་ཆོ་གར་བྱས། དོན་དམ་ཀུན་རྫོབ་ཏུ་ཕབ། མི་སྐྱེ་བ་སྐྱེ་བར་བྱས།



་
18 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརྗོད་བྲལ་ བརྗོད་ པར་ བྱས། དམིགས་མེད་ དམིགས་ པར་ བྱས་ པ་ ལས་
དཀྲུགས་པ་ཆེ་བ་གཞན་ཅི་ཡོད། མདོ་སྡེ་རྒྱན་ལས། གང་ཞིག་ཡོད་པ་མི་
མཐོང་མེད་མཐོང་བ། ། དེ་འདྲའི་མུན་ནག་རྣམ་པ་འདི་ཅི་ཞིག ། ཅེས་
གསུངས་པའང་། དེའི་རིགས་ཅན་ཡིན་ཏེ། མིག་མི་གསལ་བས་ཡོད་པའི་
གཟུགས་མི་མཐོང་བར་མེད་པའི་སྐྲ་ཤད་དང་། དུང་སེར་པོ་ལ་སོགས་པ་
མཐོང་བ་ལྟར་བླུན་པོ་དག་གིས་ཀྱང་ཆོས་ནས་བཤད་པའི་སྡེ་སྣོད་ཀྱི་རྣམ་གཞག་
དང་། དབང་བསྐུར་ལ་སོགས་པ་ཆོ་ག་ཟབ་མོ་མི་མཐོང་བར་མ་བཤད་པའི་
སྨོན་འཇུག་སེམས་བསྐྱེད་ལ་གསང་སྔགས་ཀྱི་ལྷ་བསྒོམ་པ་དང༌། དོན་དམ་
སེམས་བསྐྱེད་ལ་རྗེས་བརྗོད་ཀྱི་ཆོ་ག་བྱེད་པ་ལ་སོགས་པ་སངས་རྒྱས་ཀྱིས་མ་
གསུངས་པ་བྱེད་པ་དེ་དག་བསྟན་པ་ལ་གནོད་པ་ཡིན་ཏེ། མུན་ནག་ཏུ་མིག་མི་
གསལ་བ་ཞུགས་པ་དང་འདྲ་གསུངས་པ་དེ་ཡིན། འོ་ན་ཀུན་རྫོབ་སེམས་
བསྐྱེད་དང་དོན་དམ་སེམས་བསྐྱེད་སྐྱེ་བའི་རྐྱེན་གང་ཡིན་ཞེ་ན། མདོ་སྡེ་རྒྱུན་
ལས། གྲོགས་སྟོབས་རྒྱུ་སྟོབས་རྩ་བའི་སྟོབས། ། ཞེས་བྱ་བ་ལ་སོགས་པ་ནས།
གཞན་གྱིས་བསྟན་པའི་སེམས་བསྐྱེད་འདོད། ། ཅེས་སློབ་དཔོན་གྱི་རྗེས་སུ་
བརྗོད་ནས། ཡང་དག་པར་བླངས་པ་བརྡ་ལས་བྱུང་བའི་ཀུན་རྫོབ་སེམས་
བསྐྱེད་སྐྱེ་བའི་རྒྱུ་གསུངས་ནས། གཉིས་པ་དོན་དམ་སེམས་བསྐྱེད་སྐྱེ་བའི་
རྒྱུ། ། རྫོགས་པའི་སངས་རྒྱས་རབ་མཉེས་བྱ། ། བསོད་ནམས་ཡེ་ཤེས་ཚོགས་
རབ་བསགས། ། ཆོས་ལ་མི་རྟོག་ཡེ་ཤེས་ནི། ། སྐྱེ་ ཕྱིར་དེ་ནི་དམ་པར་
འདོད། ། ཅེས་གསུངས་པས། དོན་དམ་སེམས་བསྐྱེད། སློབ་དཔོན་གྱི་ངག་
ཏུ་བརྗོད་པ་ལ་རགས་པ་མ་ཡིན། སངས་རྒྱས་མཉེས་པར་བྱས། བསོད་
ནམས་དང་ཡེ་ཤེས་ཀྱི་ཚོགས་མང་དུ་བསགས་པའི་སྟོབས་ཀྱིས། འཇིག་རྟེན་
ཆོས་མཆོག་གི་རྗེས་སུ་ཆོས་ལ་མི་རྟོག་པའི་ཡེ་ཤེས་མཐོང་ལམ་སྐྱེས་པ་ལ། དོན་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 19
དམ་པའི་སེམས་བསྐྱེད་ཟེར་བ་ཡིན། ཀུན་རྫོབ་སེམས་བསྐྱེད་ལྟར་ཆོ་ག་ལ་མ་
ལྟོས་པས་འདི་དོན་དམ་པ་ཡིན་ནོ། ། དེས་ན་ཀུན་རྫོབ་སེམས་བསྐྱེད་གཞན་
གྱིས་བསྟན་པ་ཡིན་ལ། དོན་དམ་ སེམས་བསྐྱེད་རང་གིས་རྟོགས་པ་ཡིན་
ནོ། ། དེ་ལྟར་ཀུན་རྫོབ་དང་དོན་དམ་པའི་སེམས་བསྐྱེད་ཆོ་ག་ལས་སྐྱེ་མི་སྐྱེའི་
ཁྱད་པར་ཤེས་ནས། ཀུན་རྫོབ་སེམས་བསྐྱེད་སྨོན་འཇུག་གཉིས་ཀྱི་བསླབ་བྱ་
ལུགས་གཉིས་ལས། སེམས་ཙམ་པའི་བསླབ་པར་བྱ་བ་ནི། སྡོམ་པ་ཉི་ཤུ་པ་ལ་
སོགས་པར་ཤེས་པར་བྱ་བས་འདིར་མི་བརྗོད་དོ། ། དབུ་མའི་སེམས་བསྐྱེད་ཀྱི་
བསླབ་བྱ་ལ་ གཉིས་ ཏེ། སྨོན་པའི་བསླབ་བྱ་དང་། འཇུག་པའི་བསླབ་
བྱའོ། ། དང་པོ་ལ་གསུམ་ལས། བསྡུས་པ་ནི། བསམ་པ་སེམས་ཅན་ཐམས་
ཅད་ཀྱི་དོན་དུ་སངས་རྒྱས་ཐོབ་པར་བྱ་སྙམ་པ་ཉིད་དོ། ། གཉིས་པ་འབྲིང་དུ་
བསླབ་པ་ལ་སྨོན་པ་གཏོང་བའི་རྒྱུ་ཤེས་པར་བྱ་སྟེ་དེའི་གཉེན་པོ་བསྒོམ་པ་ལ་
གསུམ་ལས། དང་པོ་ཞུམ་པས་བྱང་ཆུབ་ཀྱི་སེམས་གཏོང་བ་ནི། དེ་ལྟ་བུའི་
གང་ཟག་གིས་ཚོགས་གཉིས་རྫོགས་པའི་སངས་རྒྱས་བསྒྲུབ་དཀའ་སྙམ་ནས།
སྨོན་པའི་བསླབ་བྱ་ལ་མི་འཇུག་པའོ། ། དེའི་གཉེན་པོར་མ་ཞུམ་པ་ནི་མདོ་སྡེ་
རྒྱན་ལས། གང་ཕྱིར་སེམས་ཅན་མིར་གྱུར་པ། ། ཚད་མེད་སྐད་ཅིག་རེ་རེ་
ལ། ། རྫོགས་པའི་བྱང་ཆུབ་ཐོབ་དེའི་ཕྱིར། ། ཞུམ་པ་དང་དུ་བླང་མི་བྱ། །
ཞེས་བྱ་བ་དང་། སྤྱོད་འཇུག་ལས། སྦྲང་བུ་ཤ་སྦྲང་བུང་བ་དང་། ། དེ་
བཞིན་སྲིན་བུར་གང་གྱུར་པ། ། དེས་ཀྱང་བརྩོན་པའི་སེམས་བསྐྱེད་ན། །
བྱང་ཆུབ་ཐོབ་དཀའ་བླ་མེད་འཐོབ། ། བདག་ལྟ་རིགས་ཀྱི་མིར་སྐྱེས་པ། །
ཕན་དང་གནོད་པ་ངོ་ཤེས་ནས། ། བྱང་ཆུབ་སྤྱོད་པ་མ་བཏང་ན། ། བདག་
གིས་བྱང་ཆུབ་ཅིས་མི་ཐོབ། ། ཅེས་གསུངས་པའི་དོན་བསམ་མོ། ། དེ་ཡང་
སྔོན་ཤིང་ལོ་ལ་བརྟེན་པའི་སྲིན་བུ་བདུན་རླུང་གིས་བདས་ནས་རྒྱ་མཚོ་ཆེན་པོའི་



20
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནང་ན་རྣམ་པར་སྣང་མཛད་ཀྱི་སྐུ་ཆེན་པོ་ཡོད་པ་ལ་བསྐོར་བ་ལན་གསུམ་བྱས་
པས། རིགས་ངན་གྱི་བུ་མོ་བདུན་དུ་སྐྱེས། དེ་རྣམས་རང་གི་རིགས་དང་
ལོངས་སྤྱོད་ལ་སྐྱོ་བ་སྐྱེས་ནས་རྩྭ་ཤིང་བཏུས། ཁོལ་མོ་བྱས་ཏེ་བསོད་ནམས་
བསགས་པས་རྒྱལ་པོ་ཀྲི་ཀྲིའི་སྲས་མོ་བདུན་དུ་གྱུར་ནས་སངས་རྒྱས་འོད་སྲུངས་
མཉེས་པར་བྱས་པས། ཕྱིས་འཚང་རྒྱ་བར་ལུང་བསྟན་ནོ། ། དེ་བཞིན་དུ་
ཁྱིས་བདས་པའི་ཕག་གིས་མཆོད་རྟེན་ལ་ལན་གསུམ་བསྐོར་བ་བྱས་པས། ཕྱིས་
དགྲ་བཅོམ་པ་ཐོབ་པ་དང་། བྲམ་ཟེའི་བུ་མོས་བཅོམ་ལྡན་འདས་ལ་འབྲས་
ཆན་ལྷུང་བཟེད་གང་ཕུལ་བའི་བསོད་ནམས་ཀྱིས། སྐྱེ་བ་ཐམས་ཅད་དུ་བདེ་
འགྲོར་སྐྱེས་ནས་རང་སངས་རྒྱས་སུ་ལུང་བསྟན་པ་དང་། དེའི་ཁྱིམ་ཐབ་བྲམ་
ཟེའི་ཁྱེའུས་གོའུ་ཏ་མ་རྒྱལ་སྲིད་སྤངས་ནས། ད་འབྲས་ཆན་ལྷུང་བཟེད་རེའི་
དོན་དུ་བརྫུན་ཁམ་ཅན་སྨྲ་བ་འོ་བརྒྱལ་ཞེས་ཟེར་བ་ལ། ཐུབ་པས་ཁྱོད་ཀྱི་སྒོ་
དྲུང་གི་ཤིང་ནྱ་གྲོ་ཏ་ཆེན་པོ་དེ་ལས་ས་བོན་ཅི་ཙམ། དེས་གསོལ་པ། ཡུངས་
འབྲུ་བས་ཕྲའོ། ། བཀའ་སྩལ་པ་ཁྱོད་བརྫུན་མ་ཟེར་གསུངས་པས་ཁོ་ངེས་ཤེས་
སྐྱེས་ནས་བདེན་པ་མཐོང་བར་གསུངས་པ་དང་། དེ་བཞིན་དུ་བསྐལ་པ་
བཟང་པོ་ལས། ཨ་རུ་རའམ། རྩྭའི་སྒྲོན་མའམ་ལྕི་བ་གོང་བུ་རེ་ཙམ་ཕུལ་ནས་
སེམས་བསྐྱེད་ཞུས་པས་མངོན་པར་རྫོགས་པར་སངས་རྒྱས་པར་གསུངས་པ་
དང་། དེ་ཉིད་ལས། དེ་ལྟར་སངས་རྒྱས་རྣམས་ལ་ཆུང་བ་ཡི། ། ཡོན་ཕུལ་
རྣམ་པར་སྨིན་པ་འདི་དག་ཡིན། ། འཁོར་ཚེ་དེ་ཡི་འབྲས་བུ་དེ་འདྲ་ན། །
མཁས་པ་སུ་ཞིག་བྱང་ཆུབ་སེམས་མི་བསྐྱེད། ། ཅེས་གསུངས་པ་ལྟར་རོ། །
གཉིས་པ་སྐྱིད་ལུག་པས་བྱང་ཆུབ་ཀྱི་སེམས་གཏོང་བ་ནི། གང་ཟག་བླུན་པོ་ཁ་
ཅིག་དགེ་བ་བྱས་ཀྱང་མཐོང་ཆོས་ཚེ་འདི་ལ་མ་བྱུང་བས་ཡི་མུག་ནས་དགེ་བ་མི་
བྱེད་པ་ཡོད་དེ། དཔེར་ན་སྦྱིན་པས་ལོངས་སྤྱོད་ཆུང་དུ་སོང་བ་དང་། ཚུལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
21
ཁྲིམས་ཀྱིས་ལུས་རྒུད་པ་ལ་སོགས་པ་དང་། དགེ་སྦྱོར་བྱས་ཀྱང་བྱིན་རླབས་མ་
བྱུང་བའམ། ནད་པའི་རིམ་གྲོར་ཀློག་འདོན་པ་དང་། གཏོར་མ་དང་། ཐུན་
དང་། འུར་འདོན་དང་། རྣམ་རྒྱལ་ལ་སོགས་པ་བྱེད་འཕྲོ་ལ་ཤི་ན་དེ་རྣམས་
མི་འཕྲོད་ཟེར་ནས་སྐྱིད་ལུག་སྟེ་འདོར་བའོ། ། དེའི་གཉེན་པོ་ནི། སྤྱོད་
འཇུག་ལས། བྱང་ཆུབ་སེམས་ཀྱི་རྟར་ཞོན་ནས། ། བདེ་ནས་བདེ་བར་འགྲོ་
བ་ལ། ། མཁས་པ་སུ་ཞིག་སྐྱིད་ལུག་འགྱུར། ། ཞེས་གསུངས་པས་སྤྲོ་བ་བསྐྱེད་
དོ། ། །
དེའང་སྤྱིར་འཆི་བ་ལ་རིགས་བདུན་ཏེ། ཚེ་ཟད་པ་དང་། ལས་ཟད་
པ་དང་། བསོད་ནམས་ཟད་པ་སྟེ། རྐྱང་དུ་ཟད་པ་གསུམ་དང་། དེ་དག་
གཉིས་གཉིས་ཟད་པ་གསུམ་དང་། ཐམས་ཅད་ཟད་པའོ། ། དེ་ལ་ཚེ་ཟད་པ་
ལ། རྣམ་རྒྱལ་དང་། ངན་སོང་སྦྱོང་རྒྱུད་ཀྱི་ཚེ་བསྲིངས་པའི་ཆོ་ག་ལ་སོགས་
པས་ཕན། ལས་ཟད་པ་ལ་གསོད་པར་ངེས་པའི་སྲོག་བསླུ་བ་དང་། འཆི་བར་
ངེས་པའི་ཚེ་བསྐྱབ་པ་དང་། ཉེ་འདོན་ལ་སོགས་པས་ཀྱང་ཕན། བསོད་
ནམས་ཟད་པ་ལ་བསོད་ནམས་གསོ་བ་བླ་མར་མཆོད་པ་དང་དཀོན་མཆོག་
གསུམ་གྱི་རིམ་གྲོ་སྟེ། སངས་རྒྱས་ལ་མཆོད་པ་དང་། ཆོས་ཀློག་འདོན་དང་།
དགེ་འདུན་ལ་ཚོགས་སོག་པ་དང་། འབྱུང་པོ་ལ་གཏོར་མ་དང་། ཆགས་ཞེན་
གྱི་གཉེན་པོ། སྤོང་དག་ལ་སོགས་པ་དང་། ནད་ཀྱི་གཉེན་པོ་སྨན་དང་།
སེམས་ཀྱི་གཉེན་པོ་དམིགས་པ་དང་། ཐམས་ཅད་ལ་ཕན་པའི་བྱིན་རླབས་
དང་། རྟེན་འབྲེལ་ལ་སོགས་པས་འགལ་རྐྱེན་རྣམས་ཟློགས་པ་ཡོད། དེ་ལ་
གཉིས་གཉིས་ཟད་པ་གསུམ་ལ། ཚེ་དང་། ལས་ཟད་ན། དེ་གཉིས་གསོ།
ཚེ་དང་བསོད་ནམས་ཟད་ན་དེ་གཉིས་གསོ། ལས་དང་བསོད་ནམས་ཟད་ན་
དེ་གཉིས་གསོ། དེ་ལྟར་བྱས་པས་རྐྱང་ཟད་གསུམ་སོས་ལ། གཉིས་ཟད་



22 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གསུམ་འབད་པ་ཆེན་པོས་སོས་ཤིང་། ཐམས་ཅད་ཟད་ནས་འཆི་བ་ལ་གསོ་
བའི་ཐབས་མེད་དོ། ། མེ་རྣལ་བའི་དུ་བའམ། འབབ་ཆུ་ཆད་པའི་རྫིང་བུ་
བཞིན་དུ་སངས་རྒྱས་བཅོམ་ལྡན་འདས་ཀྱིས་ཀྱང་ཟློག་མི་ནུས་པས་རིམ་གྲོ་བྱས་
ཀྱང་འཆི་བ་དེ། ཐམས་ཅད་ཟད་པའི་རྟགས་ཡིན་ནོ། ། དེས་ན་རིམ་གྲོ་མི་
འཕྲོད་བྱས་ནས་དད་པ་བཟློག་ཏུ་མི་རུང་སྟེ། དཔེར་ན་མལ་དུ་ཤི་ན་མལ་མི་
འཕྲོད་པའམ། ཁང་པར་ཤི་ན་ཁང་པ་མི་འཕྲོད་པའམ། བཟའ་བཏུང་གི་
རྗེས་ལ་ཤི་ན། བཟའ་བཏུང་མི་འཕྲོད་པའམ། སྨན་པས་བཅོས་ནས་ཤི་ན།
སྨན་མི་འཕྲོད་བྱས་ནས་དོར་དུ་ག་ལ་བཏུབ། དེ་བཞིན་དུ་ཚེའི་འཕེན་པ་ཟད་
པ་ཡིན་གྱི། རིམ་གྲོ་དང་དགེ་བའི་རྩ་བ་མི་འཕྲོད་པ་མ་ཡིན་ནོ། ། གཞན་ཡང་
ལས་ལ་གསུམ། མཐོང་བའི་ཆོས་ལ་མྱོང་བ། སྐྱེས་ནས་མྱོང་བ། ལན་གྲངས་
གཞན་ལ་མྱོང་བ་གསུམ་ལས། དགེ་བའམ་སྡིག་པ་གང་ཡང་རུང་སྟེ་ཚེ་འདི་ལ་
མྱོང་བ་ལ། ཞིང་བསམ་པ་དངོས་པོ་ཕུལ་བྱུང་ཞིག་དགོས་ཏེ། ཞིང་དང་
བསམ་པའི་བྱེ་བྲག་གིས། ། མཐོང་ཆོས་འབྲས་བུ་ཅན་གྱི་ལས། ། ཞེས་
གསུངས་པས། ཞིང་ཕུལ་དུ་བྱུང་བ་ལ་བསམ་པ་བཟང་ངན་ཕུལ་བྱུང་ཞིག་
གིས་དངོས་པོ་བཟང་ངན་ཕུལ་བྱུང་ཞིག་གི་སྒོ་ནས་དགེ་སྡིག་ཕུལ་བྱུང་ཞིག་སྤྱད་
ན་དེའི་འབྲས་བུ་ཚེ་འདི་ལ་འབྱུང་བ་ཅིག་མཐོང་ཆོས་ཟེར་ཏེ། དེ་ལྟ་བུའི་དགེ་
སྡིག་སྤྱོད་པའི་གང་ཟག་ཤིན་ཏུ་དཀོན་པ་ཡིན། དེའི་འོག་མ་དེ་བས་ཅུང་ཟད་
ཆུང་བ་ཞིག་སྤྱད་ན་ཚེ་ཕྱི་མ་ལ་འབྲས་བུ་འབྱུང་བ་ཞིག་སྐྱེས་ནས་མྱོང་འགྱུར་གྱི་
ལས་ཡིན། དེ་བས་ཀྱང་ཆུང་བར་སྤྱད་པས། ཕྱི་མ་ལའང་འབྱིན་མི་ནུས་པར།
ཡང་ཕྱི་མ་ཕན་ཆད་ལ་འབྱུང་བ་དེ་ལན་གྲངས་གཞན་ལ་མྱོང་འགྱུར་གྱི་ལས་
ཡིན་ནོ། ། དེས་ན་སྡིག་པ་འབའ་ཞིག་སྤྱོད་པ་ལ་སྐྱིད་མ་ཐང་པ་སྐྱིད་པ་དང་།
བསོད་ནམས་འབའ་ཞིག་སྤྱོད་པ་སྡུག་མི་ཐང་པ་སྡུག་པ་ནི་སྐྱེས་ནས་མྱོང་འགྱུར་
་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 23
རམ། ལན་གྲངས་གཞན་ལ་མྱོང་འགྱུར་ལ་སྤྱོད་པའི་རྟགས་ཡིན་པས་དེའི་ཕྱིར་
ལས་རྒྱུ་འབྲས་ལ་འཛེམ་དགོས་སོ། ། གསུམ་པ་འཁོར་བའི་ཉེས་པ་ལས་སྐྲག་
ནས་བྱང་ཆུབ་ཀྱི་སེམས་གཏོང་བ་ནི། སྐྱེ་རྒ་ན་འཆིའི་སྡུག་བསྔལ་མཐོང་། སྐྱེ་
བོངན་པའི་ལོག་སྒྲུབ་ཀྱིས་སུན་ཕྱུང་། བསྐལ་པ་དུ་མར་འཁོར་བར་སྡོད་པས་
སྐྱོ་ནས་བྱང་ཆུབ་ཀྱི་སེམས་གཏོང་བ་སྟེ། སྔོན་རྒྱལ་པོ་འཇིགས་སྡེས་བྱང་ཆུབ་
ཀྱི་སེམས་བཏང་བ་ལྟ་བུའོ། ། དེ་དག་གི་གཉེན་པོར་ཉེར་ལེན་གྱི་ཕུང་པོ་སྒྱུ་མ་
ལྟ་བུར་གོ་བ་དང་། སེམས་ཅན་ལ་བུ་གཅིག་པ་ལྟར་བསྒོམ་པ་དང་། བསྐལ་
པ་དང་སྐད་ཅིག་མ་ཁྱད་མེད་པར་ཤེས་ཤིང་། དུས་གསུམ་དུས་མེད་པར་
རྟོགས་པའི་ཤེས་རབ་ཀྱིས་བཟློག་ནུས་སོ། ། ཡང་བླ་མ་དང་ཡི་དམ་བསྒོམ་པ་
དང་། དགེ་བའི་རྩ་བ་དང་འབྲེལ་བའི་བསྔོ་བས་བྱང་ཆུབ་ཀྱི་སེམས་སྤོང་བ་
ལས་བཟློག་ནུས་ཏེ། དཔེར་ན་སློབ་དཔོན་ཕྱོགས་ཀྱི་གླང་པོས་བྱང་ཆུབ་ཀྱི་
སེམས་སྤོང་བར་གཞོལ་བ་ན། ཡི་དམ་གྱི་ལྷ་འཕགས་པ་འཇམ་དཔལ་གྱིས་
བཟློག་པ་ལྟ་བུའོ། ། དེ་དག་གི་ལོ་རྒྱུས་ཀྱང་ཅི་རིགས་པར་བཤད་དོ། །
གསུམ་པ་རྒྱས་པར་བསླབ་པ་ལ། བྱང་ཆུབ་ཀྱི་སེམས་སྐྱེ་བའི་རྒྱུ་དང་། འཕེལ་
བའི་རྐྱེན་དང་། མི་ཉམས་པའི་ཐབས་གསུམ་ལས། དང་པོ་རྒྱུ་ནི་རང་དང་
གཞན་སྡུག་བསྔལ་དང་བྲལ་བར་འདོད་པའི་སྙིང་རྗེ་དང་། བདེ་བ་དང་ཕྲད་
པར་འདོད་པའི་བྱམས་པ་ལས་སྐྱེ་བས། དེ་གཉིས་བསྒོམ་པ་ལ་འབད་དེ།
མདོ་སྡེ་རྒྱན་ལས། སྙིང་རྗེའི་ཆུ་བ་བྱམས་པ་སྟེ། ། དེ་སྡུག་བསྔལ་ལས་ཡང་
དག་སྐྱེ། ། ཞེས་གསུངས་པ་ལྟར་རོ། ། གཉིས་པ་འཕེལ་བའི་རྐྱེན་ནི། ཡང་
དག་པའི་དགེ་བའི་བཤེས་གཉེན་བསྟེན་པ་དང་དཀོན་མཆོག་ལ་འདོད་པ་དང་
ཡིད་ཆེས་པའི་དད་པ་བསྐྱེད་པ་དང་། མདོ་ལས་འབྱུང་བ་བཞིན་བདུད་ཀྱི་
ལས་ཤེས་པར་བྱས་ལ་སྤང་བ་དང་། ཕྱོགས་བཅུའི་སངས་རྒྱས་དང་བྱང་ཆུབ་



24 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སེམས་དཔའ་ཐམས་ཅད་ལ་བདུད་ཀྱི་ལས་མི་འབྱུང་བར་གསོལ་བ་གདབ་པ་
དང་། བྱང་ཆུབ་ཀྱི་སེམས་ཀྱི་ཕན་ཡོན་དང་འཁོར་བ་དང་མྱ་ངན་ལས་འདས་
པ་གཉིས་ཀྱི་ཉེས་དམིགས་སྒོམ་པ་དང་། སངས་རྒྱས་དང་བྱང་ཆུབ་སེམས་
དཔའི་རྫུ་འཕྲུལ་དང་། མངོན་པར་ཤེས་པ་ལ་སོགས་པའི་ཡོན་ཏན་དྲན་པར་
བྱ་བ་དང་། རང་གཞན་གྱི་དོན་ཐམས་ཅད་གྲུབ་པའི་སྤྲོ་བ་བསྐྱེད་པ་སྟེ་བདུན་
ནོ། ། དེ་ལྟར་བསྒོམས་ན་འཁོར་བའི་ཉེས་དམིགས་མཐོང་བས་ སྡིག་ པ་
བཤགས་པའི་བློ་སྐྱེ་ཞིང་། མྱ་ངན་ལས་འདས་པའི་ཉེས་དམིགས་མཐོང་བས་
ཧ་ཅང་སྟོང་པ་ཉིད་ལ་བརྐམ་པའི་བློ་ལྡོག་ལ། རང་གཞན་གྱི་དོན་རྒྱ་ཆེན་པོ་
མཐོང་བས། འཁོར་བ་ལ་སྐྱོ་བ་མི་སྐྱེ་ཞིང་། སངས་རྒྱས་དང་བྱང་ཆུབ་སེམས་
དཔའི་ཡོན་ཏན་མཐོང་བས། གནས་སྐབས་དང་མཐར་ཐུག་གི་འབྲས་བུ་ལ་
བྲོད་པ་སྐྱེ་ལ། བླ་མ་དང་དཀོན་མཆོག་ལ་མོས་ཤིང་གསོལ་བ་བཏབ་པས་
བདུད་ཀྱི་ལས་མི་འབྱུང་། སངས་རྒྱས་དང་། བྱང་ཆུབ་སེམས་དཔའི་བྱིན་
རླབས་མྱུར་དུ་འཇུག དེ་ལྟར་འགལ་རྐྱེན་སྤངས་མཐུན་རྐྱེན་བསྒྲུབས་པས་
བྱང་ཆུབ་ཀྱི་སེམས་འཕེལ་བ་ཡིན་ནོ། ། གསུམ་པ་མི་ཉམས་པའི་ཐབས་ལ།
བླ་མ་དང་དཀོན་མཆོག་གསུམ་ལ་མི་མོས་པར་ཞེ་སྡང་དང་ཕྲག་དོག་གིས་གཞན་
གྱི་ཕུན་སུམ་ཚོགས་པ་ལ་མི་བཟོད་ན་ཉམས་ལ། སེམས་ཅན་གྱི་དོན་ལ་ཆེད་
ཆེར་མི་འཛིན་ཞིང་རང་བདེ་བ་དོན་དུ་གཉེར་ན་ཉམས་ལ། ཐབས་རྒྱ་ཆེན་པོ་
ལ་འབད་མི་ནུས་པར་སེམས་ངོ་འཕྲོད་པ་ཙམ་གྱིས་ཆོག་པར་འཛིན་ན་ཉམས་
ཤིང་། སངས་རྒྱས་དང་བྱང་ཆུབ་སེམས་དཔའི་ཡོན་ཏན་མི་ཤེས་ཤིང་། རང་
དེ་ལྟ་བུའི་ཡོན་ཏན་ཚོལ་བ་ལ་མི་བརྩོན་ན་ཉམས་པས། དེ་དག་གི་གཉེན་པོར་
མོས་པ་དང་སྤྲོ་བ་ལ་སོགས་པ་ཅི་རིགས་པར་བསྒོམ་མོ། ། སྨོན་པའི་བསླབ་
བྱའོ། ། གཉིས་པ་འཇུག་པའི་བསླབ་བྱ་ལའང་གསུམ་སྟེ། བསྡུས་པ་དང་།



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
25
འབྲིང་དང་། རྒྱས་པར་བསླབ་པའོ། ། དང་པོ་ནི་སྦྱོར་བ་ལ་ནུས་ཚད་ཀྱིས་
སྡིག་པ་སྤང་ཞིང་དགེ་བ་བསྒྲུབ་པ་ལ་བསླབ། དབང་མེད་ཀྱི་སྡིག་པ་བྱུང་ན་
ཉིན་མོར་བྱས་པ་མཚན་མོར་བཤགས། མཚན་མོར་བྱས་པ་ཉིན་པར་བཤགས་
ཤིང་། དགེ་བའི་རྩ་བ་ཅུང་ཟད་རེ་བྱས་པ་ཐམས་ཅད་སེམས་ཅན་གྱི་དོན་དུ་
སངས་རྒྱས་སུ་བསྔོའོ། ། གཞན་ཡང་རྒྱལ་པོ་ལ་གདམས་པ་ལས། རྒྱལ་པོ་
ཆེན་པོ། འདི་ལྟར་ཁྱོད་ནི་བྱ་བ་མང་བ། བྱེད་པ་མང་བ་སྟེ། ཉིན་མཚན་དུ་
སྦྱིན་པ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་བར་ལ་བསླབ་པར་མི་ནུས་ཏེ། དེ་
བས་ན་རྒྱལ་པོ་ཆེན་པོ་ཁྱོད་ཡང་དག་པར་རྫོགས་པའི་བྱང་ཆུབ་ལ་དད་པ་དང་།
དོན་དུ་གཉེར་བ་དང་། སྨོན་པ་རྟག་ཏུ་དྲན་པར་གྱིས་ལ་ཡིད་ལ་ཟུང་སྟེ་སྒོམས་
ཤིག ། གཞན་གྱི་དགེ་བ་ལ་རྗེས་སུ་ཡི་རང་བར་གྱིས་ཤིག ། རྗེས་སུ་ཡི་རང་
ནས་སངས་རྒྱས་དང་བྱང་ཆུབ་སེམས་དཔའ་དང་། ཉན་ཐོས་དང་། རང་
རྒྱལ་བ་ཐམས་ཅད་ལ་ཕུལ་ཅིག ། ཕུལ་ནས་སེམས་ཅན་ཐམས་ཅད་དང་ཐུན་
མོང་དུ་གྱིས་ཤིག ། དེ་ནས་སེམས་ཅན་ཐམས་ཅད་སངས་རྒྱས་ཀྱི་ཆོས་ཡོངས་
སུརྫོགས་པར་འགྱུར་བ་ཉིན་གཅིག་བཞིན་དུ་བླ་ན་མེད་པའི་བྱང་ཆུབ་ཏུ་སྔོས་
ཤིག ། རྒྱལ་པོ་ཆེན་པོ་ཁྱོད་དེ་ལྟར་བྱས་ན་རྒྱལ་སྲིད་ཀྱང་བྱེད་ལ། རྒྱལ་པོའི་
བྱ་བའང་ཉམས་པར་མི་འགྱུར་ཞིང་། བྱང་ཆུབ་ཀྱི་ཚོགས་ཀྱང་ཡོངས་སུ་
རྫོགས་པར་འགྱུར་རོ། ། ཞེས་གསུངས་སོ། ། གཉིས་པ་འབྲིང་དུ་བསླབ་པ་ནི།
ནག་པོའི་ཆོས་བཞི་སྤངས་ནས་དཀར་པོའི་ཆོས་བཞི་བསྟེན་པ་ལ་སློབ་པ་སྟེ།
དཀོན་མཆོག་བརྩེགས་པ་ལས། ཆོས་བཞི་དང་ལྡན་ན་བྱང་ཆུབ་ཀྱི་སེམས་
བརྗེད་པར་འགྱུར་ཏེ། བཞི་གང་ཞེ་ན། བླ་མ་དང་མཆོད་པར་འོས་པ་སླུ་བ་
དང་། གཞན་འགྱོད་པའི་གནས་མ་ཡིན་པ་ལ་འགྱོད་པ་སྐྱེད་པ་དང་། ཐེག་པ་
ཆེན་པོ་ལ་ཞུགས་པའི་སེམས་ཅན་རྣམས་ལ་མི་བསྔགས་པ་དང་ཚིགས་སུ་བཅད་



26 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ་མ་ཡིན་པ་འབྱིན་པ་དང་། སྒྱུ་དང་གཡོས་གཞན་ལ་ཉེས་པར་སྤྱོད་ཀྱི་ལྷག་
པའི་བསམ་པས་མ་ཡིན་པའོ་ཞེས་སོ། ། དཀར་པོའི་ཆོས་བཞི་ནི། ཆོས་བཞི་
དང་ལྡན་ན་སྐྱེ་བ་ཐམས་ཅད་དུ་སྐྱེས་མ་ཐག་ཏུ་བྱང་ཆུབ་ཀྱི་སེམས་མངོན་དུ་
འགྱུར་ཞིང་། བརྗེད་པར་མི་འགྱུར་ཏེ། བཞི་གང་ཞེ་ན། ཤེས་བཞིན་དུ་
བརྫུན་དུ་མི་སྨྲ་བ་དང་། གཡོ་སྒྱུ་མེད་པར་སེམས་ཅན་གྱི་དྲུང་ན་ལྷག་པའི་
བསམ་པས་གནས་པ་དང་། བྱང་ཆུབ་སེམས་དཔའ་ཐམས་ཅད་ལ་སྟོན་པར་
འདུ་ཤེས་བསྐྱེད་ཅིང་། དེ་དག་གི་ཡང་དག་པའི་བསྔགས་པ་ཕྱོགས་བཞིར་
བརྗོད་པ་དང་། སེམས་ཅན་རྣམས་ཡོངས་སུ་སྨིན་པར་བྱེད་པ་དེ་དག་ཉི་ཚེ་
བའི་ཐེག་པ་མི་འདོད་པར་བླ་ན་མེད་པའི་བྱང་ཆུབ་ཡང་དག་པར་འཛིན་དུ་
འཇུག་པའོ། ། ཞེས་གསུངས་པས། དེ་དག་སྤང་བ་དང་བསྟེན་པ་ལ་བསླབ་
བོ། ། གསུམ་པ་རྒྱས་པར་བསླབ་པ་ལ་གསུམ་ལས། དང་པོ་འཇུག་པ་བྱང་
ཆུབ་ཀྱི་སེམས་སྐྱེ་བའི་རྒྱུ་ནི། སྨོན་པ་སེམས་བསྐྱེད་ལ་བློ་ཞུགས་ལ། དེ་འཕེལ་
བའི་ཐབས་ཚོལ་ཞིང་ཉམས་པའི་རྒྱུ་སྤོང་བ་དང་། འཁོར་བའི་སྡུག་བསྔལ་
དང་། མྱ་ངན་ལས་འདས་པའི་ཉེས་དམིགས་བསྒོམ་ཞིང་སེམས་ཅན་ཐམས་
ཅད་འཁོར་བ་ལས་མྱུར་དུ་བསྒྲལ་བ་དང་། མྱ་ངན་ལས་འདས་པ་ལ་ཟས་དུག་
ཅན་ལྟར་ལྡོག་པའོ། ། གཉིས་པ་འཕེལ་བའི་རྐྱེན་ནི། ཕྱོགས་བཅུའི་སངས་
རྒྱས་དང་། བྱང་ཆུབ་སེམས་དཔའ་བླ་མ་དང་བཅས་པ་དྲན་པར་བྱས་ལ་ཉིན་
ལན་གསུམ་མཚན་ལན་གསུམ་དུ་ཡན་ལག་བདུན་པ་བྱའོ། ། དེ་ཡང་རྒྱས་པར་
ནི། བཟང་སྤྱོད་དམ། བྱང་ཆུབ་ལྟུང་བཤགས་སམ། བྱམས་པའི་སྨོན་ལམ་
མམ། སློབ་དཔོན་ཀླུ་སྒྲུབ་ཀྱི་ཚིགས་བཅད་ཉི་ཤུ་པའམ། སློབ་དཔོན་ཞི་བ་
ལྷའི་སྤྱོད་འཇུག་བཞིན་བྱའོ། ། དེ་ཙམ་བློས་མི་ལྕོགས་ན་ཁོ་བོའི་མཁན་པོས་
མཛད་པའི་ཡན་ལག་བདུན་པའམ། ཁོ་བོས་བྱས་པའི་ཆོས་སྤྱོད་བཅུ་པ་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
27 །
འབད་པར་བྱའོ། ། གཞན་ཡང་སྐྱེས་པའི་རབས་སྣ་ཚོགས་ནས་འབྱུང་བའི་
བྱང་ཆུབ་སེམས་དཔའི་སྤྱོད་པ་ཅི་ནུས་སུ་བསླབ་པའོ། ། གསུམ་པ་མི་ཉམས་
པའི་ཐབས་ནི། ནམ་མཁའི་སྙིང་པོའི་མདོ་ལས་འབྱུང་བའི་རྩ་བའི་ལྟུང་བ་
རྣམས་དང་། དཀོན་མཆོག་བརྩེགས་པ་ལ་སོགས་པ་མདོ་གཞན་ནས་འབྱུང་
བའི་རྩ་བ་དང་ཡན་ལག་གི་ལྟུང་བ་རྣམས་གཉེན་པོ་བསྐྱེད་ལ་མི་འབྱུང་བར་བྱ་
བ་དང་། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པ་སྡིག་པ་དང་ལྟུང་བ་
འདག་པའི་ཐབས་སྣ་ཚོགས་ལ་བསླབ་པར་བྱའོ། །
བཞི་པ། སྦྱིན་ལ་སོགས་པ་བསྒྲུབ་པ་དང་། ། ཞེས་བྱ་བའི་དོན་ལ་
གཉིས་ཏེ། རང་གི་སངས་རྒྱས་ཀྱི་ཆོས་ཡོངས་སུ་རྫོགས་པར་བྱེད་པ་ཕ་རོལ་ཏུ་
ཕྱིན་པ་དྲུག་གི་སྤྱོད་པ་དང་། སེམས་ཅན་གཞན་ཡོངས་སུ་སྨིན་པར་བྱེད་པ་
བསྡུ་བའི་དངོས་པོ་བཞིའི་སྤྱོད་པའོ། ། །
དང་པོ་ལ་གསུམ་སྟེ། སྤྱིའི་མཚན་ཉིད་དང་། རབ་ཏུ་དབྱེ་བ་དང་།
སོ་སོའི་སྒྲ་དོན་ནོ། ། དང་པོ་ནི། འཁོར་བ་དང་། མྱ་ངན་ལས་འདས་པའི་
ཕ་རོལ་ཏུ་སྒྲོལ་བའི་ཐབས་སོ། ། གཉིས་པ་རབ་ཏུ་དབྱེ་བ་ལ། གང་ལ་དབྱེ་
བའི་གཞི། ཇི་ལྟར་དབྱེ་བའི་དོན། དབྱེ་བ་ངེས་པར་བསྒྲུབ་པ་གསུམ་ལས།
དང་པོ་ནི་རྫོགས་པའི་སངས་རྒྱས་སྒྲུབ་པའི་ཐབས་ཁྱད་པར་བའོ། ། གཉིས་པ་
དབྱེ་བའི་དོན་ལ་དྲུག་ལས། ཐོག་མར་སྦྱིན་པའི་ཕ་རོལ་ཏུ་ཕྱིན་པ་ལ་གསུམ་སྟེ།
སྦྱིན་པའི་མཚན་ཉིད་དང་། སྦྱིན་པའི་རང་བཞིན་ངེས་པར་བྱ་བ་དང་། སྦྱིན་
པ་བཏང་བའི་ཕན་ཡོན་ནོ། ། དང་པོ་ནི་བདོག་པའི་དངོས་པོ་གཞན་ལ་ཕན་
པས་སྟེར་བའོ། ། དེ་སྦྱོར་དངོས་རྗེས་གསུམ་གྱིས་ཟིན་ན། སྦྱིན་པའི་ཕ་རོལ་
ཏུ་ཕྱིན་པར་འགྱུར་རོ། ། གཉིས་པ་དེའི་རང་བཞིན་ངེས་པར་བྱ་བ་ལ་གསུམ་
སྟེ། སྦྱིན་པའི་མི་མཐུན་ཕྱོགས་ངོས་གཟུང་བ་དང་། གཉེན་པོའི་རང་བཞིན་



28 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོ་སོར་དཔྱད་པ་དང་། དེ་དག་ཕྱིན་ཅི་མ་ལོག་པར་བསྒྲུབ་པའོ། ། དང་པོ་ལ་
གཉིས་ལས། དག་པའི་སྦྱིན་པ་དང་འགལ་བ་ངོས་བཟུང་ན། ། སེར་སྣས་
གཞན་ལ་སྟེར་མི་ནུས་པ་དང་། ཆུས་ཀྱང་མ་དག་པའི་སྦྱིན་པ་དང་འདྲེས་པ་
སྟེར་བ། མ་དག་པ་དང་མ་འདྲེས་ཀྱང་། རྫོགས་པའི་སངས་རྒྱས་ཀྱི་རྒྱུར་མི་
འགྲོ་བ་སྟེ་གསུམ་མོ། ། གཉིས་པ་དེའི་ཉེས་པ་བསམ་པ་ལ་གཉིས་ཏེ། ཚེ་
འདིའི་ཉེས་པ་དང་། སྐྱེ་བ་གཏན་གྱི་བདེ་བ་འཇོམས་པའོ། ། དང་པོ་ནི།
འཇིག་རྟེན་ཐམས་ཅད་ཀྱིས་བརྙས་པར་འགྱུར་བའང་། སློབ་དཔོན་འཕགས་
པས། སྤྱོད་པས་འདི་ལ་བདེ་བ་སྟེ། ། བྱིན་པས་གཞན་དུ་བདེ་བ་ཡིན། ། མ་
སྤྱད་མ་བྱིན་ཆུད་ཟོས་པ། ། སྡུག་བསྔལ་འབའ་ཞིག་ག་ལ་བདེ། ། ཞེས་
གསུངས་ལ། གཞན་ ཡང་ བཤད་ པ། བླུན་ པོས་ སོག་ པའི་ སྡུག་ བསྔལ་
ཉིད། ། མྱོང་གི་སྤྱོད་པའི་བདེ་མི་མྱོང་། ། ཡང་ཡང་ཉུལ་ཞིང་ལྟ་བ་ཡི། །
འཇུངས་པའི་ནོར་ནི་བྱི་བ་བཞིན། ། ཞེས་བྱ་བ་དང་། ནམ་དགོས་ཚེ་ན་ལེན་
པ་ཡི། ། ནོར་ནི་སྦྱིན་པར་ཐུབ་པས་གསུངས། ། བསགས་པའི་ནོར་ནི་སྦྲང་རྩི་
ལྟར། ། ནམ་ཞིག་གཞན་གྱིས་སྤྱོད་པར་འགྱུར། ། ཞེས་བར་སྐབས་ཀྱི་ཚིགས་
བཅད་འདི་དག་གི་དོན་ཡང་བསམ་པར་བྱའོ། ། གཉིས་པ་སྐྱེ་བ་གཏན་གྱི་བདེ་
བ་འཇོམས་པའང་། སྡུད་པ་ལས། སེར་སྣ་ཅན་ནི་ཡི་དྭགས་གནས་སུ་སྐྱེ་བར་
འགྱུར། ། ཅི་སྟེ་མིར་སྐྱེས་ན་ཡང་དེ་ཚེ་དབུལ་པོར་འགྱུར། ། ཞེས་གསུངས་
པས། སྤྱིར་སེར་སྣ་ཅན་ལ་ཕུན་སུམ་ཚོགས་པ་མི་སྲིད། མ་དག་པའི་སྦྱིན་པ་
བཏང་ཡང་ཞིང་ཚ་སྒོ་ཅན་ལ་ས་བོན་བཏབ་པ་ལྟར་འབྲས་བུ་འབྱིན་མི་ནུས།
འབྲས་བུ་ཅུང་ཟད་བྱུང་ཡང་། ཆུ་སྐྱུར་གྱིས་ཉ་རོ་རྙེད་པ་ལྟར་ལོངས་སྤྱོད་བདེ་
བའི་གྲོགས་སུ་མི་འགྱུར། ཅུང་ཟད་བདེ་བའི་གྲོགས་སུ་གྱུར་ནའང་། ཆུ་ཤིང་
གི་འབྲས་བུ་སྨིན་པ་ལྟར་འཁོར་བ་དང༌། མྱ་ངན་ལས་འདས་པའི་མཐའ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
29
གཅིག་ཏུ་ཟད་པར་འགྱུར་རོ། ། །
གཉིས་པ་ གཉེན་པོའི་ རང་བཞིན་ སོ་ སོར་དཔྱད་ པ་ ལ་ གཉིས་ ལས།
དང་པོ་རྒྱུའི་གཉེན་པོ་ནི། སེར་སྣའི་རྒྱུ་ཡོ་བྱད་ལ་ཆགས་པ་ཡིན་པས། དེའི་
གཉེན་པོ་བསྒོམ་སྟེ། སྤྱོད་འཇུག་ལས། བསག་དང་བསྲུང་དང་བརླག་པའི་
གདུང་བ་ཡིས། ། ནོར་ནི་ཕུང་ཀྲོལ་མཐའ་ཡས་ཤེས་པར་བྱ། ། ནོར་ལ་ཆགས་
ཤིང་གཡེངས་པར་གྱུར་རྣམས་ལ། ། སྲིད་པའི་སྡུག་བསྔལ་གྲོལ་བའི་ཐབས་
མེད་དོ། ། ཞེས་བྱ་བ་དང་། ནོར་མེད་ཚེ་ན་ཚོལ་བས་ཕོངས། ། ཅུང་ཟད་
རྙེད་ན་ཉུངས་པས་ཕོངས། ། མང་ན་ཚིམ་པ་མེད་པས་ཕོངས། ། ཚིམ་མེད་
ལོངས་སྤྱོད་སྡུག་བསྔལ་རྒྱུ། ། ཞེས་བར་སྐབས་ཀྱི་ཚིགས་བཅད་འདིའང་དྲན་
པར་བྱའོ། ། གཞན་ཡང་རྒྱལ་པོ་གྲགས་པ་མཐའ་ཡས་དང་། ང་ལས་ནུས་
གླིང་བཞི་ཉི་ཟླ་སུམ་ཅུ་རྩ་གསུམ་གྱི་ཕྱེད་མན་ཆད་ཀྱི་རྒྱལ་པོ་བྱས་ཀྱང་མ་ཚིམ་
པར། ད་དུང་བརྒྱ་བྱིན་གྱི་ལོངས་སྤྱོད་རིལ་པོ་དབྲོག་པར་བྱའོ་སྙམ་དུ་སེམས་
བསྐྱེད་མ་ཐག་ཏུ་བསོད་ནམས་ཟད་དེ་ས་ལ་ལྟུང་བའི་ལོ་རྒྱུས་ཀྱང་བཤད་
དོ། ། གཉིས་པ་འབྲས་བུའི་གཉེན་པོ་ནི། རྒྱུ་ཡོ་བྱད་ལ་ཆགས་པས་འབྲས་བུ་
སེར་སྣ་སྐྱེ་ལ། དེ་བཟློག་པའི་གཉེན་པོ་སྦྱིན་པ་ཡིན་པས། དེ་ལ་གསུམ་སྟེ།
ཉེ་བ་འཁོར་གྱིས་ཞུས་པའི་མདོ་ལྟར་བྱང་ཆུབ་སེམས་དཔའ་རབ་ཏུ་བྱུང་བའི་
སྦྱིན་པ་དང་། ཁྱིམ་པའི་སྦྱིན་པ་དང་། མི་སྐྱེ་བའི་ཆོས་ལ་བཟོད་པ་ཐོབ་པའི་
སྦྱིན་པའོ། ། དང་པོ་རབ་ཏུ་བྱུང་བའི་སྦྱིན་པ་ནི། གཙོར་མི་འཇིགས་པ་དང་།
བྱམས་པ་དང་། ཆོས་ཀྱི་སྦྱིན་པ་སྟེ་གསུམ་ཡིན། ཟང་ཟིང་ལ་སྣག་ཚ་དང་སྨྱུ་
གུ་དང་ཤོག་བུ་གསུམ་སྦྱིན་པར་གསུངས་ཀྱི། རབ་ཏུ་བྱུང་བས་ནོར་རླབས་པོ་
ཆེ་སྟེར་བས་མགོ་གདོན་པར་གསུངས་པ་མེད་ལ། སངས་རྒྱས་བཅོམ་ལྡན་
འདས་ཀྱིས་ཀྱང་རྒྱལ་པོ་དང་། བློན་པོ་དང་། ཁྱིམ་བདག་དང་། ཚོང་



30 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དཔོན་ལ་སོགས་པར་གྱུར་ཏེ་ཁྱིམ་པར་བཞུགས་པའི་དུས་སུ་ཟང་ཟིང་གི་སྦྱིན་པ་
མཛད་ལ། བྱང་ཆུབ་སེམས་དཔའ་སྲིད་པ་ཐ་མ་པའི་གནས་སྐབས་སུ་གཞོན་
ནུའི་རོལ་རྩེད་མཛད་པ་ན་བདོག་པའི་དངོས་པོ་སེམས་ཅན་ལ་བྱིན་ནས་ནི་རཉྫ་
རའི་འགྲམ་དུ་རབ་ཏུ་བྱུང་བའི་ཚེ་རྟ་དང་རྒྱན་ལ་སོགས་པ་རྣམས་ནོར་གྱི་
བདག་པོ་རྒྱལ་པོ་ཟས་གཙང་ཉིད་ལ་བསྐུར་ལ། ཞིང་པའི་བུ་མོ་ལེགས་སྐྱེས་
ཀྱིས་གསེར་སྣོད་དང་བཅས་པའི་བསོད་སྙོམས་ཕུལ་བའི་ཚེའང་། གསེར་སྣོད་
བུ་མོ་ཉིད་ལ་གཏད་པས་བུ་མོས་བདག་ལ་ཐུགས་བརྩེ་བས་བཞེས་པར་ཞུ་ཞེས་
སླར་ཕུལ་བ་ན། ནི་རཉྫ་རའི་ཆུ་ལ་བསྐྱུར་བས་མུ་སྟེགས་འགའ་ཞིག་གི་བསམ་
པ་ལ་གོའུ་ཏ་མའང་ནོར་ལ་ངན་ཏེ་རྟ་དང་རྒྱན། རྒྱལ་པོ་ནོར་གྱིས་མ་ཕོངས་
པས། ཕོངས་པ་ལ་སྟེར་ཐང་ཞིང་། གསེར་སྣོད་ཀྱང་ཕོངས་པ་ལ་མི་སྟེར་བར་
ཆུ་ལ་སྐྱུར་བ་ཆུད་ཟོས་ཡིན་ཟེར་བ་ལ། བཅོམ་ལྡན་འདས་ཀྱིས་མཆོག་གི་ནོར་
མཆོག་མ་ཡིན་པ་ལ་བྱིན་ན་ཚེ་འདིའི་མཐུན་རྐྱེན་ཅུང་ཟད་འབྱུང་ཡང་མཐར་མི་
ཞུ་བས། ངན་སོང་དུ་འགྱུར་བས་ཕོངས་པ་ངན་སོང་དུ་སྐྱུར་བའི་རྒྱུ་བྱང་ཆུབ་
སེམས་དཔས་སྦྱོར་མི་ཐང་སྙམ་དུ་དགོངས་པ་ཡིན་ནོ། ། དེས་ན་རབ་ཏུ་བྱུང་
བས་སྦྱིན་པ་རླབས་པོ་ཆེས་མགོ་བཏོན་ན་ཐོས་བསམ་སྒོམ་གསུམ་གྱི་གེགས་སུ་
འགྱུར་བས། རབ་ཏུ་བྱུང་བ་ཡོ་བྱད་ལ་མ་ཆགས་ཤིང་སྦྱིན་པས་མགོ་མི་འདོན་
པར། ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་ཀྱིས་མགོ་འདོན་པ་
ལ་སངས་རྒྱས་ཀྱི་བསྟན་པ་དང་མཐུན་པའི་རབ་ཏུ་བྱུང་བར་གསུངས་སོ། །
དེས་ན་མདོ་ལས། རབ་ཏུ་བྱུང་བས་ལྷུང་བཟེད་ཀྱི་ལྷག་རོལ་ཙམ་སྦྱིན་པར་
གསུངས་ཀྱི། གཞན་སྦྱིན་པར་མ་གསུངས་ཏེ། རབ་ཏུ་བྱུང་བ་ལྷ་དང་བཅས་
པའི་མཆོད་གནས་ཡིན་གྱི། ཡོན་བདག་མ་ཡིན་པས། ཡོན་མཆོད་གོ་བཟློག་
ན་འཇིག་རྟེན་དུ་མུ་གེ་ལ་སོགས་པ་རྒུད་པའི་རྒྱུར་འགྱུར་རོ། ། གཉིས་པ་བྱང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 31
ཆུབ་སེམས་དཔའ་ཁྱིམ་པའི་སྦྱིན་པ་ལ་གཉིས་ཏེ། སྦྱིན་པ་ཇི་ལྟར་གཏང་བའི་
ཚུལ་དང་། དེ་སྦྱང་བའི་ཐབས་སོ། ། དང་པོ་ལའང་། ཐོག་མར་སྦྱིན་མི་
ནུས་པ་ལས་བཟློག་པའི་དོན་དུ་ཅུང་ཟད་སྟེར་བ་ལ་བསླབ། སྟེར་ནུས་པ་
རྣམས་མ་དག་པའི་སྦྱིན་པ་ལས་བཟློག་སྟེ་དག་པའི་སྦྱིན་པ་ལ་བསླབ། དག་
པའི་སྦྱིན་པའང་སངས་རྒྱས་ཀྱི་རྒྱུར་མི་འགྲོ་བ་ལས་བཟློག་སྟེ་འགྲོ་བ་ལ་བསླབ་
པ་སྟེ་གསུམ་ལས། དང་པོ་ནི། ཚོད་མ་ལ་སོགས་སྦྱིན་པ་ལ། ། འདྲེན་པའི་
ཐོག་མར་སྦྱོར་བ་མཛད། ། དེ་དག་གོམས་ནས་ཕྱི་ནས་ནི། ། རིམ་གྱིས་རང་
གི་ཤ་ཡང་གཏོང་། ། གང་ཚེ་རང་གི་ལུས་ལ་ནི། ། ཚོད་སོགས་ལྟ་བུའི་བློ་སྐྱེས་
ན། ། དེ་ཚེ་ཤ་ལ་སོགས་གཏོང་བ། ། དེ་ལ་དཀའ་བ་ཅི་ཞིག་ཡོད། ། ཅེས་
སྤྱོད་འཇུག་ལས་གསུངས་པ་དང་། གསང་ཆེན་ཐབས་ལ་མཁས་པའི་མདོ་ལས།
ལས་དང་པོ་པས་ཆུ་རྫེའུ་རེ་ཙམ་སྦྱིན་པ་ལ་བསླབ་པར་བྱའོ། ། ཞེས་གསུངས་
སོ། ། གཉིས་པ་སྟེར་ནུས་པ་རྣམས་མ་དག་པའི་སྦྱིན་པ་ལས་བཟློག་སྟེ་དག་པ་
ལ་བསླབ་པ་ནི། གང་ཟག་འགའ་ཞིག་སྦྱིན་པ་གཏོང་ནའང་དག་པ་དང་མ་
དག་པ་ངོ་མི་ཤེས་པས་འཁོར་བ་དང་། ངན་སོང་གི་རྒྱུར་འགྱུར་བའི་སྦྱིན་པ་
གཏོང་བ་མང་པོ་ཡོད་པས་དེ་བཟློག་ལ་དག་པའི་སྦྱིན་པ་ལ་བསླབ་སྟེ། དེའང་
དྲང་སྲོང་རྒྱས་པས་ཞུས་པའི་མདོ་ལས་གསུངས་པའི་མ་དག་པའི་སྦྱིན་པ་སུམ་ཅུ་
རྩ་གཉིས་ཀྱི་དོན་འདིར་ཚིགས་སུ་བཅད་པར་བསྡུ་ན། ལོག་ལྟ་མ་དད་ཕན་
བཏགས་ལན། ། མེ་ཆུ་རྒྱལ་སྟེར་འཇིགས་ཕྱིར་ཏེ། ། དུག་མཚོན་བསད་ཤ་
བག་མེད་ཆང་། ། བསྡུ་ཕྱིར་བསྟོད་ཕྱིར་རོལ་མོ་མཁན། ། སྐར་མཁན་གཞན་
ནོར་མཛའ་ལ་སྟེར། ། གཞན་གྱི་འབྲུ་སྙོད་བཟོ་བོ་དང་། ། ནད་ཕྱིར་སྨན་པ་
སྤྱོས་ནས་སྟེར། ། རྣམ་སྨིན་རང་ཉིད་ལང་ཚོ་རྒས། ། ན་དང་འཆི་ཚེ་བསྐུལ་
ནས་མཆོད། ། ཡུལ་གཞན་གྲགས་ཕྱིར་ཕོད་བསྟན་ཕྱིར། ། བུད་མེད་ཕྱིར་



32 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྟེར་བུ་མེད་ཕྱིར། ། ཕྱི་མར་རྙེད་ཕྱིར་དམན་པ་རྣམས། ། བོར་ནས་ཕྱུག་པོ་
རྣམས་ལ་སྟེར། ། མ་དག་སྦྱིན་པ་སུམ་ཅུ་གཉིས། ། རྒྱས་པའི་མདོ་ལས་
གསུངས་ཕྱིར་སྤང་། ། དེ་ལྟར་དག་པ་དང་མ་དག་པའི་སྦྱིན་པ་ཤེས་པར་བྱས་
ལ། མ་དག་པ་སྤང་ཞིང་དག་པ་ལ་བསླབ་བོ། ། གསུམ་པ་ནི་དག་པའི་སྦྱིན་པ་
འགའ་ཞིག་ཀྱང་སངས་རྒྱས་ཀྱི་རྒྱུར་མི་འགྱུར་བ་ཡོད་དེ། དཔེར་ན་དགེ་བའི་
རྩ་བ་འགའ་ཞིག་མཐོ་རིས་ལྷ་དང་མིའི་ཕུན་སུམ་ཚོགས་པར་འགྲོ། འགའ་
ཞིག་ཉན་ཐོས་དང་། རང་སངས་རྒྱས་ཀྱི་མྱ་ངན་ལས་འདས་པའི་རྒྱུར་འགྲོ་
བས་དེ་བཟློག་པའི་དོན་དུ་ཐབས་ཀྱིས་མྱ་ངན་ལས་འདས་པའི་མཐའ་མནན།
ཤེས་རབ་ཀྱིས་འཁོར་བའི་མཐའ་མནན། བརྩོན་འགྲུས་ཀྱི་སྟོབས་ཀྱིས་དེ་
གཉིསམྱུར་དུ་མཐར་ཕྱིན་པར་བྱས་པས་སྦྱིན་པ་གང་ཅུང་ཟད་བྱས་པ་ཐམས་
ཅདམྱུར་དུ་མངོན་པར་རྫོགས་པར་འཚང་རྒྱ་བའི་རྒྱུར་འགྱུར་བ་ལ་བསླབ་སྟེ།
མདོ་ལས། གང་དག་རྒྱལ་བ་རྣམ་འདྲེན་ལ། ། བྱེད་པ་ཆུང་ངུའམ་བྱེད་
འགྱུར་བ། ། དེ་དག་མཐོ་རིས་སྣ་ཚོགས་པར། ། བགྲོད་ནས་འཆི་མེད་གནས་
ཐོབ་བོ། ། ཞེས་གསུངས་པ་ལྟར་རོ། ། གཉིས་པ་དེ་སྦྱང་བ་ལ་གཉིས་ཏེ།
བསམ་པ་དང་སྦྱོར་བ་ལ་སྦྱང་བའོ། ། དང་པོ་ནི་སློང་བ་མཐོང་ན་སྦྱིན་པའི་ཕ་
རོལ་ཏུ་ཕྱིན་པ་རྫོགས་པར་འགྱུར་རོ་སྙམ་དུ་དགའ་བ་དང་། ཚེ་ཕྱི་མ་ལ་ལོངས་
སྤྱོད་ཟད་མི་ཤེས་པའི་ས་བོན་འདེབས་སྙམ་པ་དང་། སངས་རྒྱས་དང་། བྱང་
ཆུབ་སེམས་དཔའི་སྤྲུལ་པ་ཡིན་སྙམ་པ་དང་། དེ་དག་བདག་ལ་དགེས་པར་
འགྱུར་གྱིས་སྙམ་པ་དང་། ལྷ་དང་བཅས་པའི་འཇིག་རྟེན་དུ་སྙན་གྲགས་ཐོབ་
པར་འགྱུར་སྙམ་པ་དང་། སེམས་ཅན་གྱི་དོན་བྱེད་པ་ལ་བསྡུ་བའི་དངོས་པོ་
འདི་ལྟ་བུས་བསྡུ་དགོས་སྙམ་པ་ལ་སོགས་པའི་འདུ་ཤེས་རྒྱ་ཆེན་པོ་བསྐྱེད་དེ།
མདོ་སྡེ་རྒྱན་ལས། སློང་བ་མཐོང་རྫོགས་དགའ་བ་དང་
། ། ཞེས་བྱ་བ་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
དུ
33
སོགས་པ་དང་། མདོ་ལས། སློང་བ་དག་ནི་མཐོང་གྱུར་ན། ། སངས་རྒྱས་
འདུ་ཤེས་རབ་ཏུ་བསྐྱེད། ། ཅེས་བྱ་བ་ལ་སོགས་པ་གསུངས་པ་ལྟར་རོ། །
གཉིས་པ་སྦྱོར་བ་ལ་སྦྱང་བ་ནི། ཡུལ་དུས་དངོས་པོ་ལ་སྦྱང་བ་གསུམ་ལས།
དང་པོ་ཡུལ་ལ་སྦྱང་བ་ནི། གང་ཟག་གི་བསམ་པའི་བྱེ་བྲག་གིས་ལ་ལས་བླ་མ་
ལ་འབུལ་ཕོད་ཀྱི་གཞན་ལ་མི་ཕོད་ལ། ལ་ལས་སངས་རྒྱས་ལ་མཆོད་པ། ལ་
ལས་ཆོས་འདྲི་ཀློག ལ་ལས་དགེ་འདུན་ལ་བསྙེན་བཀུར། ལ་ལས་ཕོངས་པ་
ལ་སྟེར་བ་ལ་སོགས་པ་ཕྱོགས་རེ་ལ་ནུས། གཞན་ལ་མི་ནུས་པ་ཡོད་པས་གང་
ནུས་པ་ལ་མགོ་བཏོན་ཞིང་། མི་ནུས་པ་ལའང་རིམ་གྱིས་བསླབ་བོ། ། གཉིས་
པ་དུས་ལ་བསླབ་པ་ནི། དུས་གཏན་དུ་སྟེར་མི་ནུས་པར་ཁྱད་པར་ཅན་ལ་ནུས་
པཡོད་པས་དེ་དག་ཀྱང་དུས་ཁྱད་པར་ཅན་ལ་གཙོ་བོར་བྱ་ཞིང་། དུས་གཞན་
དུ་སྟེར་བ་ལ་བསླབ་བོ། ། དེ་ལྟར་ཚུལ་ཇི་ལྟར་སློབ་ན། དང་པོ་ཉི་མ་ཕྱེད་
ཙམ་ཅི་འབྱོར་པ་སྟེར་བ་ལ་བསླབ། དེ་ལ་གོམས་ནས་ཉིན་རེ། དེ་ལ་གོམས་
ནས་ཞག་རེ། དེ་ལ་གོམས་ནས་ཟླ་བ་རེ། དེ་ལ་གོམས་ནས་ལོ་རེ་ལ་སོགས་པ་
དུས་བསྐུར་ཞིང་བསླབ་བོ། ། གསུམ་པ་དངོས་པོ་ལ་སྦྱང་བ་ནི། ཆུ་རྗེའུ་
རེའམ། ཚོད་ཕོར་རེ་འམ། ཟན་རྡོག་རེའམ། སྲད་བུ་རེའམ། ལྷན་པ་ཙམ་
རེ་སྟེར་བ་ལ་བསླབ་ཅིང་ཅུང་ཟད་རེ་ལའང་སྦྱིན་པ་ཆེན་པོ་ཡིན་སྙམ་དུ་བསམ།
སྦྱིན་པ་འདིས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་གྱུར་ཅིག་
སྙམ་དུ་བསམ། མ་འོངས་པའི་དུས་སུ་སེམས་ཅན་ཐམས་ཅད་ལ་ཅི་འདོད་པ་
སྟེར་བའི་ནུས་པ་དང་ལྡན་པར་གྱུར་ཅིག་ཅེས་སྨོན་ལམ་གདབ། ཅིའང་མི་
སྟེར་བ་ལ་ལྟོས་ན་ཆུ་རྗེའུ་རེ་ཙམ་ཡང་འོར་ཆེ། རྒོལ་བ་ལ་ལྟོས་ན་མི་སྟེར་
བའང་འོར་ཆེ། འཕྲོག་པ་ལ་ལྟོས་ན་རྒོལ་བའང་འོར་ཆེ། གསོད་པ་ལ་ལྟོས་ན་
རྒོལ་ཞིང་རྡེག་པའང་འོར་ཆེ་སྟེ། མདོར་ན་ཐམས་ཅད་ལ་ཡུས་བསྐྱུངས་ན།



34 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སུ་དང་ཡང་ཞེ་མི་འགྲས་རྗེས་སུ་ཡི་རང་བ་སྐྱེ། བྱང་ཆུབ་ཀྱི་སེམས་མི་ཉམས་
པའི་རྒྱུར་འགྱུར་རོ། ། དེས་ན་མདོ་ལས་འབྱུང་བ་བཞིན། ཟས་འདོད་པ་ལ་
ཟས། དེ་བཞིན་དུ་གོས་དང་། སྨན་དང་། མེ་ཏོག་ཕྲེང་བ་དང་། ནོར་
འདོད་པ་ལ་ནོར་སྟེར་བའི་བར་དུ་བློ་འབྱོངས་པར་འགྱུར་རོ། ། མི་སྐྱེ་བའི་
ཆོས་ལ་བཟོད་པ་མ་ཐོབ་ཀྱི་བར་དུ། མགོ་དང་རྐང་ལག་ལ་སོགས་པ་སྟེར་ཕོད་
ཀྱང་མི་ གཏང་། དེའང་སྤྱོད་འཇུག་ ལས། དམ་པའི་ཆོས་ནི་ སྤྱོད་ པའི་
ལུས། ། ཕྲན་ཚེགས་ཙམ་ལ་གཏང་མི་བྱ། ། དེ་ལྟར་བྱས་ན་སེམས་ཅན་
གྱི། ། བསམ་པ་མྱུར་དུ་རྫོགས་མི་འགྱུར། ། སྙིང་རྗེའི་བསམ་པ་མ་དག་
པར། ། ལུས་འདི་གཏང་བར་མི་བྱ་སྟེ། ། ཅི་ནས་འདི་དང་གཞན་དག་
ཏུ། ། དོན་ཆེན་འགྲུབ་པའི་རྒྱུར་གཏང་ངོ༌། ། ཞེས་གསུངས་པ་ལྟར་རོ། །
ཁ་ཅིག་འཇུག་པ་སེམས་བསྐྱེད་བྱས་ནས། ཅི་སློངས་པ་ལ་སྟེར་དགོས་མ་བྱིན་
ན་སེམས་བསྐྱེད་ཉམས་འགྲོ་དེས་ན་སྟེར་མི་ནུས་ཀྱི་བར་དུ་གསང་དགོས་ཟེར་བ་
ནི་སྡེ་སྣོད་ཀྱི་རྣམ་དབྱེ་མ་ཤེས་པ་ཡིན། སེམས་བསྐྱེད་སྲུང་བའི་ཐབས་གསང་
བ་ལ་རེ་བ་ཐབས་རྡུགས་པ་ཡིན་ནོ། ། གསུམ་པ་ནི་མི་སྐྱེ་བའི་ཆོས་ལ་བཟོད་པ་
ཐོབ་པའི་སྦྱིན་པ་ལ་གསུམ་སྟེ། གཏོང་བ་དང་། ཤིན་ཏུ་ གཏོང་བ་དང་།
གཏོང་བ་ཆེན་པོའོ། ། དང་པོ་ནི་རྒྱལ་སྲིད་སྟེར་བའོ། ། གཉིས་པ་ནི་བུ་དང་
ཆུང་མ་ལ་སོགས་པ་གཉེན་ཕངས་པ་སྟེར་བའོ། ། གསུམ་པ་ནི་མགོ་དང་རྐང་
ལག་ལ་སོགས་པ་རང་གི་ལུས་སྟེར་བའོ། ། འདི་ལ་དགོངས་ནས་རྒྱལ་བའི་ཡུམ་
ལས། ཐབས་ལ་མཁས་པའི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་
བྱེད་པ་ན་འཁོར་ལོ་སྒྱུར་བ་ལ་སོགས་པའི་ལུས་བླངས་ཏེ། ང་ལས་ཡོ་བྱད་
རྣམས་ལོང་ལ་སྦྱིན་པ་ཐོང་། ཚུལ་ཁྲིམས་སྲུངས་ཞེས་བྱ་བ་ནས་ང་ནི་ནང་གི་
ལུས་ལའང་ཆགས་པ་མེད་ན། ཕྱིའི་ལོངས་སྤྱོད་ལ་ལྟ་ཅི་སྨོས་ཞེས་བྱ་བ་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 35 །
སོགས་པ་རྒྱས་པར་གསུངས་པ་ལྟར་རོ། ། ལུང་འདི་རབ་ཏུ་བྱུང་བའི་སྦྱིན་པ་
ལ་སྦྱོར་བ་ཡོད་དེ། ། དེ་དག་གིས་མདོ་སྡེའི་དགོངས་པ་མ་ཤེས་པར་ཟད་
དོ། ། འདིའི་སྐབས་སུ་ཐམས་ཅད་སྒྲོལ་གྱིས་བུ་དང་བུ་མོ་བྲམ་ཟེའི་གཡོག་ཏུ་
ཕྱིན་པ་དང་། ཤི་པི་པའི་རྒྱལ་པོས་བྲམ་ཟེ་ལོང་བ་ལ་མིག་བྱིན་པ་དང་། རི་
བོང་གིས་བྲམ་ཟེ་འཁྱམས་པ་ལ་ལུས་བྱིན་པ་ལ་སོགས་པ་སྐྱེས་རབས་ནས་ཇི་
ལྟར་འབྱུང་བ་དང་། རྒྱལ་པོ་ཟླ་འོད་ཀྱིས་བྲམ་ཟེ་ལ་དབུ་བྱིན་པ་དང་། རྒྱལ་
པོ་གསེར་མདོག་གིས་ལུས་སྟོད་སྨད་དུ་གཏུབས་ནས་བྱིན་པ་ལ་སོགས་པ་མདོ་
རྣམས་ལས་འབྱུང་ བའི་ དོན་ རང་ གིས་ བསམ་ ཞིང་ གཞན་ ལ་ བསྟན་ པར་
བྱའོ། ། གསུམ་པ་སྦྱིན་པ་དེ་ཕྱིན་ཅི་མ་ལོག་པར་བསྒྲུབ་པ་ལ་གཉིས་ཏེ། ཡོན་
ཏན་བཞི་བསྒྲུབ་པ་དང་། ཆགས་པ་བདུན་སྤང་བའོ། ། དང་པོ་ནི་མདོ་སྡེ་
རྒྱན་ལས། སྦྱིན་པས་མི་མཐུན་ཕྱོགས་ཉམས་དང་། ། རྣམ་པར་མི་རྟོག་ཡེ་
ཤེས་ལྡན། ། འདོད་པ་ཐམས་ཅད་ཡོངས་རྫོགས་བྱེད། ། སེམས་ཅན་རྣམ་
སྨིན་བྱེད་རྣམ་གསུམ། ། ཞེས་གསུངས་པས་སྔར་བཤད་པ་ལྟར་སེར་སྣ་སྤངས་
པ། རྣམ་པར་མི་རྟོག་པ། གང་ཟག་དང་ཆོས་ཀྱི་བདག་མེད་རྟོགས་པ།
འདོད་པ་ཐམས་ཅད་ཡོངས་སུ་རྫོགས་པ་སྟེ་ཆོས་དང་མཐུན་པའི་ཅི་འདོད་པ་
སྟེར་བ། སེམས་ཅན་ཡོངས་སུ་སྨིན་པར་བྱེད་པ་གསུམ་ནི། སྦྱིན་པས་བསྡུས་
ནས་ཉན་ཐོས་དང་། རང་སངས་རྒྱས་དང་ཐེག་པ་ཆེན་པོ་སྟེ་གསུམ་ལ་སྐལ་བ་
ཇི་ལྟ་བ་བཞིན་འགོད་པའོ། ། གཉིས་པ་ཆགས་པ་བདུན་སྤང་བ་ནི། བྱང་
ཆུབ་སེམས་དཔའི་སྦྱིན་པ་ནི། ། མ་ཆགས་མི་ཆགས་ཆགས་པ་མེད། ། ཆགས་
པ་ཉིད་ཀྱང་མ་ཡིན་ལ། ། མ་ཆགས་མི་ཆགས་ཆགས་པ་མེད། ། ཅེས་གསུངས་
པས། མི་མཐུན་ཕྱོགས་ཆགས་པ་བདུན་སྤོང་བ་ནི། ལོངས་སྤྱོད་ལ་ཆགས་པ་
དང༌། བཤོལ་བ་སྟེ། ཕྱི་བཤོལ་ལ་ཆགས་པ་དང་། དེ་ཙམ་གྱིས་ཆོག་པར་



36 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འཛིན་པ་ལ་ཆགས་པ་དང་། ལན་ལ་རེ་བ་ལ་ཆགས་པ་དང་། རྣམ་པར་སྨིན་
པ་ལ་ཆགས་པ་དང་། མི་མཐུན་པའི་ཕྱོགས་ལ་ཆགས་པ་སྟེ་སེར་སྣ་ལ་སོགས་པ་
སྤོང་མི་འདོད་པའོ། ། རྣམ་པར་གཡེང་བ་ལ་ཆགས་པ་ལ་གཉིས་ལས། ཡིད་
ལ་བྱེད་པའི་གཡེང་བ་ནི། ཐེག་པ་དམན་པ་ལ་དགའ་བ་དང་། རྣམ་པར་རྟོག་
པའི་གཡེང་བ་སྟེ་འཁོར་གསུམ་དུ་ཞེན་པའོ། ། ལོངས་སྤྱོད་ཕྱི་བཤོལ་ཆོག་པར་
འཛིན། ། ལན་དང་རྣམ་སྨིན་མི་མཐུན་ཕྱོགས། ། རྣམ་པར་གཡེང་ལ་ཆགས་
པ་སྟེ། ། བདུན་པོ་འདི་དག་མཁས་པས་སྤང་། ། ཞེས་བྱ་བ་ནི་བསྡུ་བའི་
ཚིགས་བཅད་དོ། །
གསུམ་པ་སྦྱིན་པའི་ཕན་ཡོན་ལ་གཉིས་ཏེ། གནས་སྐབས་ཀྱི་ཕན་ཡོན་
དང་། མཐར་ཐུག་གི་ཕན་ཡོན་ནོ། ། དང་པོ་ལ་གཉིས་ལས། ཚེ་འདིར་
འབྱུང་བའི་ཕན་ཡོན་ནི། སྦྱིན་པས་སེམས་ཅན་མགུ་བར་བྱས་པས་ལོངས་སྤྱོད་
དང་། སྙན་པ་དང་། གྲགས་པ་དང་། དཔལ་དང་། བདེ་བ་ཕུན་སུམ་
ཚོགས་པ་འཐོབ་སྟེ། སྤྱོད་འཇུག་ལས། སེམས་ཅན་མགུ་ལས་བྱུང་བ་ཡི། །
མ་འོངས་སངས་རྒྱས་འགྲུབ་ལྟ་ཞོག ། ཚེ་འདི་ཉིད་ལ་དཔལ་ཆེན་དང༌། །
གྲགས་དང་སྐྱིད་འགྱུར་ཅིས་མ་མཐོང་། ། ཞེས་བྱ་བ་དང་། མདོ་སྡེ་རྒྱན་ལས།
སྦྱིན་པ་པོ་ནི་ལོངས་སྤྱོད་མི་འདོད་ཀྱང་། ། ལོངས་སྤྱོད་ཤིན་ཏུ་མང་ལ་བཟང་
དང་ཕྲད། ། ཅེས་གསུངས་པ་ལྟར་རོ། ། ཚེ་ཕྱི་མ་ལ་འབྱུང་བ་ནི། མྱོང་བ་རྒྱུ་
མཐུན་གྱི་འབྲས་བུ་ ཅི་ འདོད་ པའི་ ལོངས་ སྤྱོད་ ཐོབ། བྱེད་ པ་ རྒྱུ་མཐུན།
གཞན་ལའང་ཅི་འདོད་པ་སྟེར་ཕོད་པར་འགྱུར། གཞན་ཡང་ཡུལ་ངན་པ་
དང་། མུ་གེའི་བསྐལ་པ་ལ་སོགས་པར་གཏན་མི་སྐྱེ་བ་ལ་སོགས་པ་ཕན་ཡོན་
དཔག་ཏུ་མེད་དོ། ། སྡུད་པ་ལས། བྱང་ཆུབ་སེམས་དཔའི་སྦྱིན་པས་ཡི་
དྭགས་འགྲོ་བ་གཅོད། ། དབུལ་བ་དང་ནི་དེ་བཞིན་ཉོན་མོངས་ཐམས་ཅད་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
37 །
གཅོད། ། སྤྱོད་ཚེ་ལོངས་སྤྱོད་མཐའ་ཡས་རྒྱས་པ་ཐོབ་པར་འགྱུར། ། ཞེས་བྱ་
བ་ལ་སོགས་པ་གསུངས་པ་ལྟར་རོ། ། གཉིས་པ་མཐར་ཐུག་གི་ཕན་ཡོན་ནི།
སངས་རྒྱས་པ་ན་འཇིག་རྟེན་དང་འཇིག་རྟེན་ལས་འདས་པའི་འཁོར་རྒྱ་མཚོ་ལྟ་
བུ་འདུ། འཇིག་རྟེན་དང་འཇིག་རྟེན་ལས་འདས་པའི་དགེ་བའི་རྩ་བ་ལས་
གྲུབ་པའི་མཆོད་པ་རྣམས་འབྱུང་། ནམ་མཁའ་མཛོད་ཀྱི་ཏིང་ངེ་འཛིན་ལ་
དབང་བསྒྱུར་བ་ལ་སོགས་པ་ཡོན་ཏན་དཔག་ཏུ་མེད་པ་ཐོབ་བོ། །
གཉིས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གསུམ་སྟེ། ཚུལ་
ཁྲིམས་ཀྱི་མཚན་ཉིད་དང་། ཚུལ་ཁྲིམས་ཀྱི་རང་བཞིན་ངེས་པར་བྱ་བ་དང་།
ཚུལ་ཁྲིམས་བསྲུངས་པའི་ཕན་ཡོན་ནོ། ། དང་པོ་ནི། གཞན་གྱི་དོན་དུ་རང་
གི་ཁ་ན་མ་ཐོ་བ་སྤང་བའོ། ། དེ་སྦྱོར་དངོས་རྗེས་གསུམ་གྱིས་ཟིན་ན་ཚུལ་
ཁྲིམས་ཀྱི་ཕ་རོལ་ཏུ་ཕྱིན་པར་འགྱུར་རོ། ། གཉིས་པ་དེའི་རང་བཞིན་ངེས་པར་
བྱ་བ་ ལ་ གསུམ་སྟེ། ཚུལ་ ཁྲིམས་ཀྱི་མི་མཐུན་ཕྱོགས་ངོས་གཟུང་བ་དང་།
གཉེན་པོའི་རང་བཞིན་སོ་སོར་དཔྱད་པ་དང་། དེ་དག་ཕྱིན་ཅི་མ་ལོག་པར་
བསྒྲུབ་པའོ། ། དང་པོ་ལ་གཉིས་ལས། འཆལ་པའི་ཚུལ་ཁྲིམས་ངོས་གཟུང་ན།
དེའང་སྡོམ་པ་གཏན་བསྲུང་མི་ནུས་པ་དང་། བསྲུངས་ཀྱང་མུ་སྟེགས་བྱེད་ཀྱི་
ཚུལ་ཁྲིམས་ལྟར་ཕྱིན་ཅི་ལོག་དང༌། ཕྱིན་ཅི་ལོག་ཀྱང་ཉན་ཐོས་ཀྱི་ཚུལ་ཁྲིམས་
ལྟར་སངས་རྒྱས་ཀྱི་རྒྱུར་མི་འགྲོ་བ་སྟེ་གསུམ་མོ། ། གཉིས་པ་དེའི་ཉེས་པ་
བསམ་པ་ལ་གཉིས་ཏེ། ཚེ་འདིའི་ཉེས་པ་དང་སྐྱེ་བ་གཏན་གྱི་ཕུན་སུམ་ཚོགས་
པ་འཇོམས་པའོ། ། དང་པོ་ནི་ཚུལ་ཁྲིམས་འཆལ་པ་ལ་ལྷ་དང་བཅས་པའི་
འཇིག་རྟེན་ཐམས་ཅད་ཀྱིས་བརྙས་པར་འགྱུར་རོ། ། དེ་ཡང་ཚུལ་ཁྲིམས་
འཆལ་པ་བླ་མ་དང་དཀོན་མཆོག་གི་སྤྱན་སྔར་འགྲོ་བ་རང་ཉིད་ངོ་གནོང་།
དགེ་འདུན་གྱི་གྲལ་དུ་འཇུག་པ་བག་ཚ། སྦྱིན་བདག་གི་དད་རྫས་ལེན་པ་



ཡཔས་
38 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སེམས་ཞུམ། མི་ཐམས་ཅད་ཀྱང་དེ་ལ་བརྙས། མི་མ་ཡིན་པ་ཐམས་ཅད་ཀྱིས་
བར་དུ་གཅོད། ལྷ་ཐམས་ཅད་ཀྱིས་བསྲུང་བར་མི་འགྱུར། སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀྱིས་བས་པར་འགྱུར་རོ། །
གཉིས་པ་སྐྱེ་བ་གཏན་གྱི་ཕུན་སུམ་ཚོགས་པ་འཇོམས་པའང་། ཏིང་ངེ་འཛིན་
རྒྱལ་པོ་ལས། ཚུལ་ཁྲིམས་འཆལ་པ་ངན་འགྲོར་དེ་འགྲོ་སྟེ། ། དེ་ལ་ཐོས་པ་
མང་པོས་སྐྱོབ་མི་ནུས། ། ཞེས་གསུངས་པས། སྤྱིར་ཚུལ་ཁྲིམས་འཆལ་པ་ལ་
བདེ་འགྲོ་འབྱུང་བ་མི་སྲིད། ཚུལ་ཁྲིམས་ཀྱི་ཡན་ལག་ཉམས་པས་ཀྱང་ཀླུའི་
གནས་སུ་སྐྱེ་བར་གསུངས། བརྒྱ་ལ་ངན་སོང་ནས་ཐར་ནས་མཐོ་རིས་སུ་སྐྱེས་
ནའང་། སྲོག་གཅོད་པས་ནི་ཚེ་ཐུང་ཞིང་། ། མ་བྱིན་ལེན་པས་ནོར་དང་
བྲལ། ། བྱི་བྱེད་པས་ནི་དགྲ་མང་ཞིང་། ། བརྫུན་དུ་སྨྲ་བས་སྐུར་བར་
འགྱུར། ། བརྣབ་སེམས་ཡིད་ལ་རེ་བ་འཇོམས། ། གནོད་སེམས་སྡུག་བསྔལ་
བསྐྱེད་པ་སྟེ། ། མི་ཉིད་ཀྱིས་ནི་འབྲས་བུ་ཉིད། ། ཀུན་གྱི་དང་པོ་ངན་འགྲོར་
འགྲོ། ། ཞེས་གསུངས་པ་ལྟར། ཚེ་ཐུང་བ་ལ་སོགས་པ་གང་མི་འདོད་པའི་
དངོས་པོ་རྣམས་ཐོག་ཏུ་འབབ་པར་འགྱུར་རོ། ། འདི་དག་གི་སྐབས་སུ་མི་དགེ་
བ་བཅུ་སྤྱད་པས་སེམས་ཅན་དམྱལ་བའི་གནས་སུ་སྐྱེས་པ་དང་། ཚུལ་ཁྲིམས་
ཀྱི་ཡན་ལག་ཉམས་པས་ཀླུའི་རྒྱལ་པོ་ཨེ་ལའི་འདབ་ཏུ་སྐྱེས་པའི་ལོ་རྒྱུས་ལ་
སོགས་པ་བཤད་དོ། །
གཉིས་པ་ གཉེན་ པོའི་ རང་བཞིན་ སོ་ སོར་དཔྱད་པ་ ལ་ གཉིས་ ལས།
དང་པོ་རྒྱུའི་གཉེན་པོ་ནི། ཚུལ་ཁྲིམས་འཆལ་བའི་རྒྱུ་ཉོན་མོངས་པ་ཤས་ཆེ་བ་
ཡིན་པས་དེའི་གཉེན་པོ་ལ་གཉིས་ལས། ཕྱོགས་རེའི་མགོ་གནོན་ནི་དཔུང་
བཟང་ལས། ། འདོད་ཆགས་ཤས་ཆེ་མི་གཙང་ཤ་ཚིལ་དང་། ། པགས་པ་ཀེང་
རུས་ལྟ་བས་རྣམ་པར་བཟློག ། ཞེ་སྡང་ལ་ནི་བྱམས་པའི་ཆུ་ཡིན་ཏེ། ། གཏི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 39
མུག་ལ་ནི་རྟེན་འབྲེལ་ལམ་གྱིས་སོ། ། ང་རྒྱལ་ལ་ནི་ ཁམས་ གྱིས་རབ་ཏུ་
དབྱེ། ། ཞེས་བྱ་བ་ལ་སོགས་པ་དང་། མཐའ་དག་དཔྱིས་འབྱིན་གྱི་གཉེན་པོ་
ཡང་རྣམ་འགྲེལ་ལས། སྟོང་ཉིད་ལྟ་བས་གྲོལ་འགྱུར་གྱི། ། སྒོམ་པ་ལྷག་མ་དེ་
དོན་ཡིན། ། ཞེས་བྱ་བ་དང་། སློབ་དཔོན་འཕགས་པས། མ་རིག་འགགས་
པར་གྱུར་པ་ནི། ། ཤེས་པས་དེ་ཉིད་བསྒོམས་པས་སོ། ། དེ་དང་དེ་ནི་
འགགས་གྱུར་པས། ། དེ་དང་དེ་ནི་མངོན་མི་འགྱུར། ། ཞེས་གསུངས་པས་
སྟོང་པ་ཉིད་ཀྱི་ཏིང་ངེ་འཛིན་ལ་འདྲིས་པར་བྱའོ། ། གཉིས་པ་འབྲས་བུའི་
གཉེན་པོ་ནི། ཉོན་མོངས་པ་ལ་བརྟེན་ནས་ཚུལ་བཞིན་མ་ཡིན་པའི་ཡིད་ལ་
བྱེད་པ་སྐྱེ། དེ་ལས་ལུས་ངག་གི་ཚུལ་ཁྲིམས་འཆལ་བ་འབྱུང་བས། དེའི་
གཉེན་པོ་ཚུལ་ཁྲིམས་ལ་གསུམ་སྟེ། སྡོམ་པའི་ཚུལ་ཁྲིམས་དང་། དགེ་བ་ཆོས་
སྡུད་ཀྱི་ཚུལ་ཁྲིམས་དང་། སེམས་ཅན་དོན་བྱེད་ཀྱི་ཚུལ་ཁྲིམས་སོ། ། དང་པོ་
ལའང་སོ་སོར་ཐར་པ་དང་། བྱང་ཆུབ་སེམས་དཔའི་སྡོམ་པ་གཉིས་ལས། སོ་
སོར་ཐར་པའི་སྡོམ་པ་ལ་གཉིས་ཏེ། བྱང་ཆུབ་སེམས་དཔའ་ཁྱིམ་པས་བསླབ་
པ་དང་། རབ་ཏུ་བྱུང་བས་བསླབ་པའོ། ། དང་པོ་ནི་དཀོན་མཆོག་གསུམ་ལ་
སྐྱབས་འགྲོ་བླངས་ནས་བསྙེན་གནས་ཙམ་བསྲུང་བ་སྐྱབས་གསུམ་འཛིན་པའི་
དགེ་བསྙེན། སྲོག་སྡོམ་བླངས་པ་སྣ་གཅིག་སྤྱོད་པ། མ་བྱིན་པར་ལེན་པ་སྤོང་
བ་སྣ་འགའ་སྤྱོད་པ། བརྫུན་དང་གསུམ་སྤོང་བ་ཕལ་ཆེར་སྤྱོད་པ། འདོད་
ལོག་དང་། ཆང་སྤོང་ན་ཡོངས་སུ་རྫོགས་པའི་དགེ་བསྙེན་ནོ། ། མདོ་ལས་
དགེ་བསྙེན་སྟོན་པ་གཞན་ལ་མི་བརྟེན་པ་ཆོས་དགེ་བ་བཅུར་སྤྱོད་པ། ཞེས་
གསུངས་པའང་དེ་ཡིན་ནོ། ། འོ་ན་མི་དགེ་བ་བཅུ་སྤངས་པ། དགེ་བ་བཅུ་
བསྒྲུབ་དགོས་པ་ལ་ཡན་ལག་ལྔ་ལས་མི་ལེན་པ་འགལ་ལོ་ཞེ་ན། ལྔ་བསྲུངས་
པས་བཅུ་པོ་དོན་གྱིས་བསྲུངས་པར་འགྱུར་ཏེ། སྲོག་གཅོད་པ་སྤངས་པས་



40 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གནོད་སེམས་ཤུགས་ལ་སྤངས་ཤིང་། མ་བྱིན་པར་ལེན་པ་སྤངས་པས་བརྣབ་
སེམས་ཤུགས་ལ་སྤངས་ལ། བརྫུན་སྤངས་པས་ཕྲ་མ་དང་ཀྱལ་པ་དང་ཚིག་
རྩུབ་ཤུགས་ལ་སྤངས་ཤིང་། དགེ་བསྙེན་ལེན་པ་ཉིད་ཀྱིས་ལས་རྒྱུ་འབྲས་ལ་
ཡིད་ཆེས་པས་ལོག་ལྟ་ཤུགས་ལ་ཁེགས་སོ། ། ཡང་དག་པར་ན་དགེ་བསྙེན་གྱིས་
བསླབ་པའི་གཞི་བཅུ་ལེན་པ་ཡིན་མོད་ཀྱི། དགེ་བསྙེན་བསླབ་པའི་གཞི་ལྔ་
བླངས་པ་ཞེས་གསུངས་པ་ནི་གྲངས་མངས་པས་འཇིགས་པ་སྤངས་པའི་དོན་དུ་
གསུངས་ཏེ། དགེ་བསྙེན་གྱི་སྡོམ་པ་བརྒྱད་པ་ལས། ཡན་ལག་ལྔ་ཡི་ཆོ་ག་
ནི། ། གཞུག་པ་རུ་ནི་འདོད་པས་སོ། ། ཞེས་གསུངས་པ་ལྟར་རོ། ། ཁ་ཅིག་
དགེ་བསྙེན་གྱི་སྡོམ་པ་ལ་ལོག་ལྟ་སྤང་བ་ལེན་པ་ཐོས་ཏེ་སྡེ་སྣོད་ཀྱི་རྒྱུས་ཆུང་བར་
ཟད་དོ། ། ཉན་ཐོས་བྱེ་བྲག་ཏུ་སྨྲ་བ་དེ་ལས་གཞན་པའི་དགེ་བསྙེན་མི་འདོད་
ལ། མདོ་སྡེ་པ་དག རྒྱུན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང་། ། དུལ་
ཞིང་ཡང་དག་སྡོམ་ལ་ཚངས་པར་སྤྱོད། ། འབྱུང་པོ་ཀུན་ལ་ཆད་པ་སྤང་བ་
སྟེ། ། དགེ་སློང་དགེ་སྦྱོང་དེ་ཡིན་བྲམ་ཟེ་དེ། ། ཞེས་བྱ་བའི་གཞུང་ལ་བརྟེན་
ནས་དེའི་སྟེང་དུ་ཚངས་པར་སྤྱོད་པའི་དགེ་བསྙེན་འདོད་ཅིང་། ཡང་འཕགས་
པ་གནས་བརྟན་སྡེ་བ་དག་བསྙེན་གནས་ཡན་ལག་བརྒྱད་པ་ཇི་སྲིད་འཚོའི་བར་
དུ་བླངས་ན་གོ་མིའི་དགེ་བསྙེན་དུ་འགྱུར་རོ། ། ཞེས་འཕགས་པ་གནས་བརྟན་
སྡེ་པའི་མན་ངག་བརྒྱུད་པ་ལས་ཐོས་ཞེས་གསུངས་པས་གོ་མིའི་དགེ་བསྙེན་ཞེས་
བྱ་བ་འདོད་དོ། ། ཐེག་པ་ཆེན་པོ་པའང་དོན་འདི་བཞེད་དོ། ། དཀོན་མཆོག་
བརྩེགས་པ་ལས། རྒྱལ་པོའི་བུ་སྙིང་རྗེ་ཆེར་སེམས་ཀྱིས་བསྙེན་གནས་ཡན་ལག་
བརྒྱད་པ་ཇི་སྲིད་འཚོའི་བར་དུ་བླངས་པར་བཤད་དེ། འོན་ཀྱང་གོ་མིར་མིང་
མ་བཏགས་སོ། ། གོ་མི་འདི་སཾ་ཀྲྀ་ཏའི་སྐད་ཡིན་ཏེ། སྒྲ་པ་དག ངག་ཕྱོགས་
ས་དང་འོད་ཟེར་དང་། ། བ་ལང་མིག་དང་རྡོ་རྗེ་དང་། ། མཐོ་རིས་ཆུ་དང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 41
དོན་དགུ་ལ། ། མཁས་པས་གོ་སྒྲ་ངེས་གཟུང་བྱ། ། ཞེས་གསུངས་པས།
བོད་སྐད་དུ་བསྒྱུར་ན་སྒྲ་ཕྱོགས་སུ་ལྷུང་བར་འགྱུར་བས་གོའུ་ཏ་མའི་སྒྲ་ལྟར་རྒྱ་
སྐད་དུ་འཇོག་པའི་རྒྱུ་མཚན་དེ་ཡིན་ནོ། ། འདུལ་བ་མདོ་རྩ་ཐམས་ཅད་ཡོད་
སྨྲའི་གཞུང་ཡིན་པས་ཚངས་སྤྱོད་དང་གོ་མི་གཉིས་མ་གསུངས། དེས་ན་འདུལ་
འཛིན་རྣམས་ལ་འདི་གཉིས་ཀྱི་ཆོ་ག་མི་འབྱུང་བའི་རྒྱུ་མཚན་དེ་ཡིན། འདི་
གཉིས་ཁྱིམ་ཐབ་སྤངས་པ་ཡིན་པས་རབ་ཏུ་བྱུང་བའི་ནང་དུ་འདུ་མོད་ཀྱི།
བར་མའི་ཆོ་ག་མ་བྱས་པས་ཕྱེད་རབ་ཏུ་བྱུང་བ་ཞེས་གཞུང་འགའ་ལས་གྲགས་
སོ། ། འདི་དག་གི་དགེ་བ་དང་མི་དགེ་བའི་རྒྱུ་འབྲས་ངོས་བཟུང་བ་ནི་ཡི་གེ་
མངས་ཀྱིས་དོགས་པས་མ་བྲིས་སོ། །
གཉིས་པ་རབ་ཏུ་བྱུང་བའི་དགེ་ཚུལ་དང་དགེ་སློང་གི་བསླབ་པར་བྱ་བ་
ནི་འདུལ་བ་ནས་འབྱུང་བ་བཞིན་དུ་ཤེས་པར་བྱའོ། ། འདི་དག་ཀྱང་བྱང་ཆུབ་
ཀྱི་སེམས་དང་འཁོར་གསུམ་ཡོངས་སུ་དག་པས་མ་ཟིན་ན་ཉན་ཐོས་ཀྱི་ཡིན་
ཡང་། དེ་དག་གིས་ཟིན་ཅིང་གཞན་དོན་དུ་སྤྱོད་ན་བྱང་ཆུབ་སེམས་དཔའི་སོ་
སོར་ཐར་པར་འགྱུར་རོ། ། གཉིས་པ་བྱང་ཆུབ་སེམས་དཔའི་སྡོམ་པ་ནི།
དབུ་མའམ། སེམས་ཙམ་པའི་སེམས་བསྐྱེད་བྱས་ནས་རང་རང་གི་བསླབ་པར་
བྱ་བ་ལ་བསླབ། གཉིས་ཀ་ལ་ཐུན་མོང་དུ་ནག་པོའི་ཆོས་བཞི་སྤོང་བ་དང་།
དཀར་པོའི་ཆོས་བཞི་ལ་སློབ་པ་ལ་གོང་དུ་བཤད་པ་བཞིན་དུ་བསླབ་བོ། ། དེ་
ཉམས་སུ་ལེན་པ་ལའང་བསྡུས་པ་དང་རྒྱས་པ་གཉིས་སོ། ། བསྡུས་པ་ལའང་།
ཡུལ་དང་དུས་དང་ངོ་བོ་ལ་བསླབ་པ་གསུམ་ལས། ཡུལ་ནི་མི་དགེ་བ་བཅུ་ལ་
དཔེར་བརྗོད་ན། སྲོག་གཅོད་པའི་ཡུལ་མིའམ་དུད་འགྲོ་ལ་སོགས་པ་རང་དང་
འགྲོགས་པ་མི་གསོད་པ་ལ་བསླབ། དེ་ལ་གོམས་ནས་མི་དང་དུད་འགྲོ་གཞན་
མི་གསོད་པ་ལའང་རྒྱ་བསྐྱེད་ཅིང་བསླབ། དེ་བཞིན་དུ་མ་བྱིན་པར་ལེན་



42 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའང་ཐོག་མར་རང་གི་འབྲེལ་པའམ། ཁྱིམ་མཚེས་ལ་སོགས་པའི་ནོར་མི་ལེན་
པ། དེ་ནས་གཞན་ལ་རྒྱ་བསྐྱེད་ཅིང་བསླབ། དེ་བཞིན་དུ་བརྫུན་དུ་སྨྲ་བ་ལ་
སོགས་པ་གཞན་ལའང་སྦྱར་ཏེ་ཤེས་པར་བྱའོ། ། དུས་ཀྱང་ཉི་མ་ཕྱེད་དང་ཉིན་
གཅིག་དང་ཞག་གཅིག་དང་ཟླ་བ་ཕྱེད་དང་ཟླ་བ་དང་ལོའི་བར་སྤོང་བ་ལ་
གོམས་པར་བྱ་ཞིང་བསླབ་བོ། ། རང་གི་ངོ་བོ་ཡང་མི་དགེ་བ་བཅུ་གང་ནུས་པ་
རེ་རེ་སྤོང་བ་ལ་བསླབ་ཅིང་། དེ་ནས་གཉིས་དང་། གསུམ་ནས་བཅུའི་བར་དུ་
སྤོང་བ་ལ་བསླབ་སྟེ། དེ་ཡང་ཐོག་མར་སྡིག་པ་དང་ལྟུང་བ་རགས་པ་སྤང་།
དེནས་འབྲིང་། དེ་ནས་ཕྲ་ཞིང་ཕྲ་བའི་བར་དུ་སྤོང་བ་ལ་བསླབ། ཉེས་པ་
བྱུངན་ཕྱིར་བཅོས་པ་ཡང་ཐུན་ཚོད་ལ་ལྟོས་པའི་ལྟུང་བ་རྣམས་ཐུན་ཚོད་མ་
སོང་བ་ལ་བཤགས་པ་བྱ་སྟེ། ཁོ་བོའི་བླ་མ་རྗེ་ས་སྐྱ་པ་ཆེན་པོའི་ཞལ་ནས། རྒྱ་
མཚོ་ཆེན་པོ་རོ་དང་མི་འགྲོགས་པ་ལྟར། ཆོས་བྱེད་པ་ལྟུང་བ་དང་མི་འགྲོགས་
པ་དགོས་གསུང་། དེའང་ཉལ་བའི་ཚེ་ཉིན་པར་ལྟུང་བ་བྱུང་མ་བྱུང་བརྟག
མ་བྱུང་ན་དགའ་བ་བསྒོམ། དེའི་དགེ་བ་སངས་རྒྱས་སུ་བསྔོ། བྱུང་ན་རང་གི་
སེམས་ལ་ཁྲེལ་དེད་འགྱོད་པ་བསྐྱེད་དེ་ ཕྱི་བཤོལ་མི་བྱ་བར་བཤགས་པ་བྱ།
ཉེས་པ་མ་དག་པར་མི་ཉལ་ལོ། ། ནང་པར་ལྡང་བ་ནའང་དེ་བཞིན་དུ་བྱས་ལ་
ཉེས་པ་མ་བཤགས་པར་ཟས་མི་ཟ་བ་ལ་བསླབ་སྟེ། ལེགས་པར་གྲུབ་པ་ལས།
ཉིན་མོར་བག་མེད་བྱས་པ་དག ། མཚན་མོར་སོ་སོར་བཤགས་པར་བྱ། །
ནུབ་མོར་བྱས་པ་ནང་པར་བཤགས། ། ལེགས་པར་བྱས་ལ་མངོན་དགའ་
བྱ། ། ཞེས་གསུངས་པ་ལྟར་རོ། ། དེ་ལྟར་གོམས་ན་ཆོས་པ་རྒྱ་མཚོ་ཆེན་པོ་
དང་འདྲ་བ་འབྱུང་སྟེ། མདོ་ལས་སྐྱེས་བུ་དམ་པའི་ལས་གཉིས་ཏེ། དང་པོ་
ལྟུང་བ་མི་འབྱུང་བ་དང་། བྱུང་བ་ཕྱིར་བཅོས་པའོ་ཞེས་གསུངས་པའང་དེ་ལ་
དགོངས་པ་ཡིན་ནོ། ། བསྙེན་གནས་ཀྱི་སྐབས་སུ་འདུལ་བ་ལུང་གི་ལྷའི་བུ་ཡན་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
43
ལག་ཉམས་པ་ལ་སོགས་པའི་གཏམ་དང་། སྲོག་གཅོད་པ་སྤོང་བ་ལ་ལེགས་
པར་ཕ་རོལ་ཏུ་ཕྱིན་པ་ལ་སོགས་པའི་སྐྱེས་རབས་དང་ཡང་སྦྱར་བར་བྱའོ། །
དེ་བཞིན་དུ་དགེ་བ་བཅུ་གཞན་ལའང་བསྲུངས་པའི་ཕན་ཡོན་དང་མ་བསྲུངས་
པའི་ཉེས་དམིགས་ཀྱི་གཏམ་རྒྱུད་སྐྱེས་རབས་སམ། མདོ་རྣམས་ལས་འབྱུང་བ་
ཅི་རིགས་པ་སྦྱར་ཏེ་ཤེས་པར་བྱའོ། ། གཉིས་པ་དགེ་བ་ཆོས་སྡུད་ཀྱི་ཚུལ་
ཁྲིམས་ནི། དགེ་བའི་ཆོས་བསྒྲུབ་པའི་ཕྱིར་མི་དགེ་བའི་ཆོས་གཞི་དང་བཅས་
པ་སྤངས་པའི་སེམས་པ་རྒྱུན་ཆགས་སོ། ། དབྱེ་ན་སྐྱབས་འགྲོ་ནས་སངས་རྒྱས་
ཀྱི་ཡོན་ཏན་གྱི་བར་གྱི་དགེ་བའི་ཆོས་སྡུད་པ་ལ་ཅི་རིགས་པར་སློབ་པ་སྟེ།
ལེགས་པར་བཤད་པ་རིན་པོ་ཆེའི་གཏེར་ལས། རང་ལ་དགོས་པའི་བསྟན་
བཅོས་འགའ། ། ཉི་མ་རེ་རེར་ཚིག་རེ་ཟུངས། ། གྲོག་མཁར་དང་ནི་སྦྲང་རྩི་
ལྟར། ། རིང་པོར་མི་ཐོགས་མཁས་པར་འགྱུར། ། ཞེས་པ་ལྟར་རོ། ། དེ་
བཞིན་དུ་དེ་དག་རང་ས་དང་འགལ་བའི་སྤང་བྱ་རྣམས་ཅི་ནུས་སྤང་ཞིང་། སོ་
སོའི་ཉེས་པ་གང་བྱུང་བ་ལ་རང་རང་གི་ཚུལ་དང་མཐུན་པའི་སྡིག་པ་དང་ལྟུང་
བ་བཤགས་པར་བྱའོ། ། གསུམ་པ་སེམས་ཅན་དོན་བྱེད་ཀྱི་ཚུལ་ཁྲིམས་ནི།
གཞན་དོན་བསྒྲུབ་པའི་ཕྱིར་དེ་དང་འགལ་བ་གཞི་དང་བཅས་པ་སྤོང་བའི་
སེམས་པ་རྒྱུན་ཆགས་སོ། ། དེ་ལ་གཞན་དོན་དུ་འགྱུར་ན་རང་གི་སྡོམ་པའི་
ཚུལ་ཁྲིམས་དང་འགལ་ཡང་གཞན་དོན་དུ་ཕམ་པ་བཞི་ཡང་སྤྱོད་པ་སྟེ། བྲམ་
ཟེའི་ཁྱེའུ་སྐར་མའམ། དེད་དཔོན་སྙིང་རྗེ་ཆེན་པོ་ལ་སོགས་པ་ལྟ་བུའོ། །
ཡང་གཞན་དོན་དུ་འགྱུར་ན་རང་གི་དགེ་བ་ཆོས་སྡུད་ཀྱི་ཚུལ་ཁྲིམས་ཀྱང་འདོར་
བ་སྟེ། བྱང་ཆུབ་སེམས་དཔའ་མེ་ཏོག་ཟླ་མཛེས་སམ། བརྒྱ་བྱིན་མིག་མཛེས་
ལ་སོགས་པ་བཞིན་ནོ། ། གསུམ་པ་དེ་དག་ཕྱིན་ཅི་མ་ལོག་པར་བསྒྲུབ་པ་ལ་
གཉིས་ཏེ། ཡོན་ཏན་བཞི་བསྒྲུབ་པ་དང་། ཆགས་པ་བདུན་སྤང་བའོ། །



44
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་པོ་ནི་ཚུལ་ཁྲིམས་མི་མཐུན་ཕྱོགས་ཉམས་དང་། ། ཞེས་བྱ་བ་ལ་སོགས་པ་
གསུངས་པས། མི་མཐུན་ཕྱོགས་འཆལ་བའི་ཚུལ་ཁྲིམས་སྤང་བ། རྣམ་པར་མི་
རྟོག་པ་བདག་མེད་རྟོགས་པ། འདོད་པ་ཡོངས་རྫོགས་བྱེད་པ་ནི་ཚུལ་ཁྲིམས་
ཀྱིས་གཞན་ལ་ལུས་ངག་ཡིད་སྡོམ་པ། སེམས་ཅན་སྨིན་པར་བྱེད་པ་ནི་ཚུལ་
ཁྲིམས་ཀྱིས་མགུ་བར་བྱས་ནས་ སེམས་ཅན་རྣམས་ཐེག་པ་གསུམ་ལ་འགོད་
པའོ། ། གཉིས་པ་ཆགས་པ་བདུན་སྤང་བ་ནི། བྱང་ཆུབ་སེམས་དཔའི་ཚུལ་
ཁྲིམས་ནི། ། མ་ཆགས་ཞེས་བྱ་བ་ལ་སོགས་པ་གསུངས་པའོ། ། ཆགས་པ་
བདུན་སྤང་སྟེ་དེ་ཡང་མི་མཐུན་ཕྱོགས་འཆལ་བའི་ཚུལ་ཁྲིམས། ཕྱི་བཤོལ།
དེ་ཙམ་གྱིས་ཆོག་པར་འཛིན་པ། ལན་ལ་རེ་བ། རྣམ་སྨིན་ལ་རེ་བ། མི་
མཐུན་ཕྱོགས་ལ་ཆགས་པ་སྟེ། དེའི་བག་ལ་ཉལ་མ་བཅོམ་པའོ། ། གཡེང་བ་
ལ་ཆགས་པ་གཉིས་ནི་སྔར་བཞིན་ནོ། ། དེ་ལྟ་བུའི་ཆགས་པ་བདུན་བག་ལ་
ཉལ་དང་བཅས་པ་སྤང་ངོ༌། ། གསུམ་པ་ཚུལ་ཁྲིམས་བསྲུངས་པའི་ཕན་ཡོན་ལ་
གཉིས་ཏེ། གནས་སྐབས་དང་། མཐར་ཐུག་གི་ཕན་ཡོན་ནོ། ། དང་པོ་ལ་
གཉིས་ལས། ཚེ་འདིར་འབྱུང་བ་ནི། ཚུལ་ཁྲིམས་ལ་གནས་པས་འགྱོད་པ་
མེད། དེའི་སྟོབས་ཀྱིས་ཡིད་བདེ་ཞིང་སེམས་རྣལ་དུ་ཕེབས། ཤེས་རབ་གསུམ་
གྱི་རྒྱུར་འགྱུར་བ་ལ་སོགས་པ་ཡོན་ཏན་དཔག་ཏུ་མེད་དེ། ཏིང་ངེ་འཛིན་རྒྱལ་
པོ་ལས། ཏིང་འཛིན་རྒྱལ་པོ་སྟོང་པ་འདི་སྒོམ་པ། ། ཚུལ་ཁྲིམས་དག་པའི་
མགོ་ལ་དེ་འདུག་སྟེ། ། ཆོས་རྣམས་རང་བཞིན་རྟག་ཏུ་མཉམ་གཞག་པ། །
བྱིས་པ་མི་རིགས་བརྩོན་པས་མི་ཤེས་སོ། ། ཞེས་གསུངས་པ་ལྟར་རོ། ། གཞན་
ཡང་ཚུལ་ཁྲིམས་ཀྱི་དྲིའི་སྙན་པས་ཕྱོགས་བཅུར་ཁྱབ། གྲོང་ཁྱེར་གྱི་བསོད་
སྙོམས་དོན་ཡོད་པར་བྱེད། ལྷ་དང་བཅས་པའི་འཇིག་རྟེན་གྱི་མཆོད་གནས་སུ་
འགྱུར། ཚོགས་པའི་ནང་ན་མཛེས་ཤིང་བརྗིད་པ་ལ་སོགས་པ་ཚུལ་ཁྲིམས་ཀྱི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
45
ཡོན་ཏན་དཔག་ཏུ་མེད་པ་མདོ་རྣམས་ལས་གསུངས་སོ། ། ཚེ་ཕྱི་མ་ལ་འབྱུང་
བའི་ཕན་ཡོན། དད་པས་མི་ཁོམ་འགྲོ་མི་འགྱུར། ། ཁྲིམས་ཀྱིས་འགྲོ་བ་
བཟང་པོར་སྐྱེ། ། ཞེས་གསུངས་པ་ལྟར། མཐོ་རིས་ཡོན་ཏན་བདུན་ལྡན་དུ་
སྐྱེ་སྟེ་འདི་ལྟར། རིགས་ལྡན་གཟུགས་བཟང་ལོངས་སྤྱོད་ཆེ། ། ཤེས་རབ་ཕུན་
ཚོགས་དབང་ཕྱུག་ལྡན། ། ནད་མེད་ཤིན་ཏུ་ཚེ་རིང་བ། ། མཐོ་རིས་ཡོན་ཏན་
བདུན་ཞེས་གསུངས། ། ཡོན་ཏན་བདུན་བརྗོད་པའི་གཏམ་ལས་དོན་བསྡུས་
པའི་ཚིགས་སུ་བཅད་པའོ། ། ཚུལ་ཁྲིམས་ལེགས་པར་བསྲུངས་པས་གང་དང་
གང་དུ་སྐྱེས་པ་དེ་ཐམས་ཅད་དུ་འདི་ལྟ་བུའི་ཡོན་ཏན་ཐོབ་པར་འགྱུར་རོ། །
སྡུད་པ་ལས། ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་དང་། ། མི་ཁོམ་
བརྒྱད་སྤོང་དེ་ཡིས་དལ་བ་རྟག་ཏུ་རྙེད། ། ཅེས་གསུངས་པ་ལྟར་རོ། ། གཉིས་
པ་མཐར་ཐུག་གི་ཕན་ཡོན་ནི་མངོན་པར་རྫོགས་པར་སངས་རྒྱས་པ་ན། ནམ་
མཁའི་མཐས་ཀླས་པའི་འཇིག་རྟེན་ཐམས་ཅད་དུ་དེར་ལྷ་དང་བཅས་པའི་
འཇིག་རྟེན་ཐམས་ཅད་ཀྱི་སྟོན་པ་ཞེས་སྙན་པའི་གྲགས་པ་འབྱུང་བ་དང་། སྐུ་
གསུང་ཐུགས་ཀྱི་ཕྲིན་ལས་ཡོངས་སུ་དག་པས་གཞན་གྱིས་ཤེས་སུ་འོང་ཞེས་
བཅབ་པར་དགོངས་པ་མི་མངའ་བའི་བསྲུང་བ་མེད་པ་གསུམ་འཐོབ་སྟེ། མདོ་
སྡེ་རྒྱན་ལས། བསྲུང་མེད་བསྙེལ་བ་མི་མངའ་བས། ། འཁོར་གྱི་ནང་དུ་བག་
བརྐྱང་གསུང་། ། ཀུན་ནས་ཉོན་མོངས་གཉིས་སྤངས་པའི། ། འཁོར་སྡུད་
ཁྱེད་ལ་ཕྱག་འཚལ་ལོ། ། ཞེས་བྱ་བ་ལ་སོགས་པ་ཡོན་ཏན་དཔག་ཏུ་མེད་པ་
འཐོབ་བོ། །
གསུམ་པ་བཟོད་པ་ ལ་ གསུམ་སྟེ། བཟོད་ པའི་མཚན་ཉིད་དང་།
བཟོད་པའི་རང་བཞིན་ངེས་པར་བྱ་བ་དང་། བཟོད་པ་བསྒོམས་པའི་ཕན་
ཡོན་ནོ། ། དང་པོ་ནི། གཞན་གྱིས་གནོད་པ་བྱས་པ་ལ་སེམས་མི་འཁྲུགས་



46 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའོ། ། དེ་སྦྱོར་དངོས་རྗེས་གསུམ་གྱིས་ཟིན་ན་བཟོད་པའི་ཕ་རོལ་ཏུ་ཕྱིན་པར་
འགྱུར་རོ། །
གཉིས་པ་དེའི་རང་བཞིན་ངེས་པར་བྱ་བ་ལ་གསུམ་སྟེ། མི་མཐུན་
ཕྱོགས་ངོས་གཟུང་བ་དང་། གཉེན་པོའི་རང་བཞིན་སོ་སོར་དཔྱད་པ་དང་།
དེ་དག་ཕྱིན་ཅི་མ་ལོག་པར་བསྒྲུབ་པའོ། ། དང་པོ་ལ་གཉིས་ལས། ཁོང་ཁྲོ་བ་
ངོས་གཟུང་བ་ནི་གཞན་གྱི་གནོད་པས་སེམས་ཁོང་ནས་འཁྲུགས་པའོ། །
གཉིས་པ་དེའི་ཉེས་པ་བསམ་པ་ལ་གཉིས་ཏེ། ཚེ་འདིའི་ཉེས་པ་དང་། སྐྱེ་བ་
གཏན་གྱི་བདེ་བ་འཇོམས་པའོ། ། དང་པོའང་སྤྱོད་འཇུག་ལས། ཞེ་སྡང་ཟུག་
རྔུའི་སེམས་འཆང་ན། །ཡིད་ནི་ཞི་བའི་ཉམས་མི་མྱོང་། ། དགའ་དང་བདེ་
བམི་འཐོབ་ལ། ། གཉིད་མི་འོང་ཞིང་བརྟན་མེད་འགྱུར། ། ཞེས་གསུངས་
པས། ཞེ་སྡང་ཅན་གྱི་ཡིད་ལ་རྒྱུན་དུ་དགའ་བའི་བསམ་པ་མི་འབྱུང་ཞིང་།
དེའི་སྟོབས་ཀྱིས་ལུས་ལ་བདེ་བ་མི་རྙེད་ལ། མཚན་མོ་གཉིད་འཆག་ཅིང་། ཁྲོ་
བ་དང་སྤྲུག་བརྡབ་ཀྱི་སྟོབས་ཀྱིས་ལུས་དང་སེམས་རྣལ་དུ་ཕེབས་པའི་བརྟན་པ་
མི་རྙེད་པས། བདག་ཚུགས་མི་ཐུབ་ཅིང་གཞན་གྱིས་བཅའ་བའི་གནས་སུ་
འགྱུར་རོ། ། ཡང་། གང་དག་ནོར་དང་བཀུར་སྟི་ཡིས། །དྲིན་བྱིན་དེ་ལ་
བརྟེན་གྱུར་པ། ། དེ་དག་ཀྱང་ནི་སྡང་ལྡན་པའི། ། རྗེ་དཔོན་དེ་ལ་གསོད་
པར་རྒོལ། ། ཞེས་གསུངས་པས། ཧ་ཅང་གཤིས་ངན་དྲགས་ན་རང་རེ་ལ་
བརྟེན་པའི་འཁོར་གཡོག་ཟས་ནོར་གྱིས་བསྐྱངས་པས་ཀྱང་རྗེ་དཔོན་བསད་
པའི་དཔེ་ཡོད་ལ། ཡང་། དེ་ཡིས་མཛའ་བཤེས་སྐྱོ་བར་འགྱུར། ། སྦྱིན་པས་
བསྡུས་ཀྱང་བརྟེན་མི་བྱེད། ། ཅེས་གསུངས་པས། སྤྲོ་ཐུང་བ་ལ་མཛའ་བཤེས་
ཐམས་ཅད་སྐྱོ་བ་སྐྱེ་ཞིང་། ཟས་ནོར་བྱིན་ཡང་ལག་ནས་སྟེར་ཡང་ཁས་སྲེག་པ་
ཡིན་ཞེས་ ཟས་ ནོར་ ཤོར་ ཞིང་ གཞན་ མ་ མགུ་བ་ཞིག་ ལས་ མི་ འབྱུང་ ཞིང་།



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 47
མདོར་ན་ཁྲོ་བ་བདེར་གནས་པ། ། དེ་ནི་གང་ནའང་ཡོད་མ་ཡིན། ། ཞེས་
གསུངས་པ་ལྟར་གཤིས་ངན་ན་ཚེ་འདི་ཕྱི་གཉིས་ཀར་སྡུག་ཅིང་། ཆོས་བྱས་
ཀྱང་སློབ་དཔོན་གྲོགས་མཆེད་ཡོན་མཆོད་གང་དང་ཡང་འགྲོགས་མི་ཤེས་པས་
རང་སྡུག་ཅིང་གཞན་གྱིས་ཆོས་པར་མི་རྩི་བ་ཞིག་ལས་མི་འབྱུང་ལ། མི་ཆོས་པ་
གཤིས་ངན་ཡང་ཇི་སྲིད་འཚོའི་བར་བཟའ་ཚོ་སྡུག་འཐབ་བྱེད་ཅིང་གཏམ་མེད་
པར་བུ་ཚ་ལ་ལོ་ཙཱ་བར་བཅོལ་དགོས་པར་འགྱུར་རོ། ། གསོན་རིང་ལ་འཐབས་
ནས་ཤི་ནས་མྱ་ངན་བྱས་ཀྱང་རང་སྡུག་པ་མ་ཡིན་པ་ཅི་ལའང་མི་ཕན་པས་ཞེ་
སྡང་སྤང་དགོས་སོ། །
གཉིས་པ་སྐྱེ་བ་གཏན་གྱི་བདེ་བ་འཇོམས་པ་ཡང་། འཕགས་པ་དཀོན་
མཆོག་བརྩེགས་པ་ལས། ཁོང་ཁྲོ་བ་གང་ཞེ་ན། བསྐལ་པ་སྟོང་དུ་བསགས་
པའི་དགེ་བའི་རྩ་བ་སྲེག་པའི་ངང་ཚུལ་ཅན་ནོ། ། ཞེས་གསུངས་ལ། སྤྱོད་
འཇུག་ལས་ ཀྱང་། བསྐལ་པ་སྟོང་དུ་བསགས་པ་ཡི། ། སྦྱིན་དང་བདེ་
གཤེགས་མཆོད་ལ་སོགས། ། ལེགས་སྤྱད་གང་ཡིན་དེ་ཀུན་ཡང་། ། ཁོང་ཁྲོ་
གཅིག་གིས་འཇོམས་པར་བྱེད། ། ཅེས་གསུངས་ཤིང་། རིན་པོ་ཆེ་ཕྲེང་བ་
ལས། ཞེ་སྡང་གིས་ནི་དམྱལ་བར་འཕེན། ། ཞེས་གསུངས་པས། ཞེ་སྡང་
གིས་བསྐལ་པ་མང་པོར་བསགས་པའི་དགེ་བ་འཇོམས་ཤིང་ངན་སོང་ལས་ཐར་
བར་མི་འགྱུར་རོ། ། གཉིས་པ་གཉེན་པོའི་རང་བཞིན་སོ་སོར་དཔྱད་པ་ལ་
གཉིས་ལས། དང་པོའི་རྒྱུའི་གཉེན་པོ་ནི། ཞེ་སྡང་སྤང་བ་ལ་དེའི་རྒྱུ་སྤང་
དགོས་པས། དེའང་སྤྱོད་འཇུག་ལས། ཡིད་མི་བདེ་བའི་ཟས་རྙེད་ནས། ཞེ་
སྡང་བརྟས་ཏེ་བདག་འཇོམས་སོ། ། ཞེས་གསུངས་ལ། དེ་སྤོང་བའི་ཐབས་
ཀྱང་དེ་ཉིད་ལས། གལ་ཏེ་བཅོས་སུ་ཡོད་ན་ནི། ། དེ་ལ་མི་དགའ་བྱ་ཅི་དགོས།
། གལ་ཏེ་བཅོས་སུ་མེད་ན་ཡང་། ། དེ་ལ་མི་དགའ་བྱས་ཅི་ཕན། ། ཞེས་



48 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གསུངས་པས་མི་ཤི་བ་དང་སྣོད་ཆག་པ་ལ་སོགས་བཅོས་སུ་མེད་པ་ལ་མི་དགའ་
བབྱས་པས་མི་ཕན་པས། དེའི་ཆོས་ཉིད་དྲན་པར་བྱས་ལ་བློ་བདེ་བར་བྱ།
ལུས་རྨས་པ་དང་ཁང་པ་ཞིག་པ་ལ་སོགས་པ་བཅོས་སུ་ཡོད་པ་རྣམས་བཅོས་
པས་ཆོག་པས་མི་དགའ་བ་བྱ་མི་དགོས། དེ་ལྟར་ཡིད་མི་བདེ་བ་མེད་ན་ཉེས་པ་
བག་རེ་བྱུང་ཡང་ཞེ་སྡང་དྲག་པོ་མི་ལྡང་ངོ༌། ། དེས་ན་ཞེ་སྡང་རྒྱུ་འབྲས་གཉིས་
སྤོང་བའི་ཐབས་ལ་འབད་དེ། སྤྱོད་འཇུག་ལས། གང་ཞིག་བསྒྲིམས་ཏེ་ཁྲོ་
འཇོམས་པ། ། དེ་ནི་འདི་དང་གཞན་དུ་བདེ། ། ཞེས་གསུངས་པ་ལྟར་
རོ། ། གཉིས་པ་འབྲས་བུའི་གཉེན་པོ་ལ་གསུམ་སྟེ། སྡུག་བསྔལ་དང་དུ་ལེན་
པའི་བཟོད་པ་དང་། ཆོས་ལ་ངེས་པར་སེམས་དཔའི་བཟོད་པ་དང་། གནོད་
པབྱེད་པ་ལ་ཇི་མི་སྙམ་པའི་བཟོད་པའོ། ། དང་པོ་ནི་བདག་གཞན་གྱི་ལུས་
ངག་གི་ལས་ཕྱིན་ཅི་ལོག་ཐམས་ཅད་སྤོང་བ་དང་། དགེ་བའི་ཕྱོགས་ཐམས་
ཅད་བསྒྲུབ་པའི་དོན་དུ་ལུས་ངག་ཡིད་གསུམ་གྱི་དཀའ་སྤྱོད་ཐམས་ཅད་དང་།
ཚ་གྲང་བཀྲེས་སྐོམ་དང་། ནད་དང་གདོན་ལ་སོགས་པའི་སྡུག་བསྔལ་རྣམས་
ཁྱད་དུ་བསད་ནས། སྔོན་གྱི་སངས་རྒྱས་དང་བྱང་ཆུབ་སེམས་དཔའ་རྣམས་
ཀྱིས་ཀྱང་བྱ་དཀའ་བ་འདི་ལྟ་བུ་སྤྱད་ནས་སངས་རྒྱས་པ་ཡིན་པས། ། བདག་
ཀྱང་སངས་རྒྱས་ཐོབ་པར་བྱ་བའི་ཕྱིར་གཞན་དོན་དུ་དམྱལ་བའང་བཟོད་
དགོས་ན་འདི་ལྟ་བུའི་སྡུག་བསྔལ་བཟོད་དགོས་པ་སྨྲོས་ཅི་དགོས་ཞེས་སྡུག་
བསྔལ་དང་དུ་བླངས་ནས་བཟོད་པ་བསྒོམ་སྟེ། མདོ་ལས། ཆོས་བྱེད་པ་
འབྲོག་དགོན་པར་སྡོད་པའི་ཚེ་གཅན་ཟན་ཁྲོ་བོས་ཟ་བའམ། ཆོམ་རྐུན་གྱིས་
གནོད་པ་བྱས་པ་ལ། བདག་གི་ལས་ཀྱི་སྒྲིབ་པ་ཐམས་ཅད་འདིས་དག་པར་
གྱུར་ཅིག ། བདག་སངས་རྒྱས་པའི་སངས་རྒྱས་ཀྱི་ཞིང་དེར་འདི་ལྟ་བུའི་
གནོད་པ་མི་འབྱུང་བར་གྱུར་ཅིག ། ཅེས་སངས་རྒྱས་ཀྱི་ཞིང་ཡོངས་སུ་དག་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 49
དང་། སེམས་ཅན་ཡོངས་སུ་སྨིན་པ་ལ་བསླབ་བོ། ། ཞེས་གསུངས་སོ། །
གཉིས་པ་ཆོས་ལ་ངེས་པར་སེམས་པའི་བཟོད་པ་ལ་ཀུན་རྫོབ་དང་། དོན་དམ་
པའི་བཟོད་པ་བསྒོམ་པ་གཉིས་ལས། དང་པོ་ནི། བདག་ལ་ཕ་རོལ་གྱིས་
གནོད་པ་བྱས་པ་ན་འདི་ལྟར་བསམ་པར་བྱ་སྟེ། འཁོར་བ་ཐམས་ཅད་སྡུག་
བསྔལ་གྱི་རང་བཞིན་ཡིན། མེའི་རང་བཞིན་ཚ། དེ་བཞིན་དུ་ཆུ་བརླན། ས་
སྲ། རླུང་གཡོ། ནམ་མཁའ་སྟོང་། སེམས་ཅན་གྱི་རང་བཞིན་མི་བསྲུན་པ་
ཡིན་པས། དེ་དག་ལ་ཁྲོ་བར་མི་རིགས་ཏེ། སྤྱོད་འཇུག་ལས། སྲེག་པའི་རང་
བཞིན་མེ་བཀོན་འདྲ། ། ཞེས་བྱ་བ་དང་། སེམས་ཅན་མི་བསྲུན་ནམ་མཁའ་
བཞིན། ། དེ་དག་གཞོམ་གྱིས་ག་ལ་ལང་། ། ཁྲོ་བའི་དགྲ་འདི་གཅིག་བཅོམ་
ན། ། དགྲ་དེ་ཐམས་ཅད་ཆོམས་དང་འདྲ། ། ཞེས་གསུངས་པ་ལྟར་རོ། །
གལ་ཏེ་སེམས་ཅན་གྱི་རང་བཞིན་བཟང་ལ། སྐྱོན་གློ་བུར་བ་ཡིན་ནོ་ཞེ་ན། དེ་
ལྟར་ན་ཡང་ཁྲོ་བར་མི་རིགས་ཏེ། མཁའ་ལ་དུད་འཐུལ་བཀོན་པ་བཞིན། །
ཞེས་པ་ལྟར་རོ། ། གཞན་ཡང་རང་གི་ལས་ངན་ལ་བརྟགས་ལ་ཁྲོ་བ་བཟློག་སྟེ།
དེའང་བདག་གིས་སྔོན་སེམས་ཅན་གཞན་ལ་གནོད་པ་བྱས་པའི་རྣམ་སྨིན་ཐོག་
ཏུ་བབ་པ་ལ་གཞན་ལ་ཁྲོར་ཅི་ཡོད་དེ། མཛོད་ལས། ལས་ནི་ཤུན་བཅས་
འབྲས་དང་བཅས། ། དེ་བཞིན་སྨན་དང་མེ་ཏོག་བཞིན། ། ཞེས་བྱ་བ་ལ་
སོགས་པ་དང་། སྤྱོད་འཇུག་ལས། བདག་གིས་སྔོན་ཆད་སེམས་ཅན་ལ། །
འདི་འདྲ་བ་ཡི་གནོད་པ་བྱས། ། དེ་བས་སེམས་ཅན་འཚེ་བྱེད་པ། ། བདག་
ལ་གནོད་པ་འདི་འབྱུང་རིགས། ། ཞེས་བྱ་བ་དང་། དེས་མཚོན་བདག་གིས་
ལུས་བྱུང་ན། ། གང་ཞིག་ལ་ནི་ཁྲོ་བར་བྱ། ། ཞེས་བྱ་བ་དང་། གང་གིས་
གཞན་དག་གནོད་བྱེད་པའི། ། ལས་དེ་སྔོན་ཆད་ཅི་ཕྱིར་བྱས། ། ཐམས་ཅད་
ལས་ལ་རག་ལས་ན། ། བདག་གིས་དེ་ལ་ཅི་སྟེ་བཀོན། ། ཞེས་བྱ་བ་དང་།



50
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བདག་གི་ལས་ཀྱིས་བསྐུལ་བྱས་ནས། ། བདག་ལ་གནོད་བྱེད་རྣམས་བྱུང་
སྟེ། ། དེ་ཡིས་སེམས་ཅན་དམྱལ་དོང་ན། ། བདག་གིས་དེ་དག་མ་བརླག་
གམ། ། ཞེས་བྱ་བ་ལ་སོགས་པ་ཀུན་རྫོབ་ཀྱི་ཆོས་དྲན་པར་བྱས་ལ་བཟློག
གཉིས་པ་དོན་དམ་པའི་བཟོད་པ་བསྒོམ་པ་ནི། བདག་ལ་གཞན་གྱིས་གནོད་
པ་བྱས་པ་ན། དོན་དམ་པར་ན་གནོད་པར་བྱ་བའི་བདག་དང་། གནོད་པར་
བྱེད་པའི་དགྲ་དང་། གནོད་པ་ཉིད་མ་གྲུབ་པར་ཤེས་པར་བྱས་ལ། སྤྲོས་བྲལ་
གྱི་སྒོ་ནས་ཁྲོ་བ་ཞི་བར་བྱ་སྟེ། སྤྱོད་འཇུག་ལས། དེ་ལྟར་སྟོང་པའི་དངོས་
རྣམས་ལ། ། ཐོབ་ པ་ ཅི་ ཡོད་ ཤོར་ཅི་ཡོད། ། གང་ གིས་ རིམ་གྲོ་བྱས་
པའམ། ། ཡོངས་སུ་བརྙས་པའང་ཅི་ཞིག་ཡོད། ། བདེ་བའམ་སྡུག་བསྔལ་
གང་ཞིག་ཡིན། ། མི་དགར་ཅི་ཡོད་དགར་ཅི་ཡོད། ། དེ་ཉིད་དུ་ནི་བཙལ་
བྱས་ན། ། གང་ཞིག་སྲེད་ཅིང་ག་ལ་སྲེད། ། དཔྱད་ན་གསོན་པའི་འཇིག་རྟེན་
འདི། ། གང་ཞིག་འདིར་ནི་འཆི་འགྱུར་ཏེ། ། འབྱུང་འགྱུར་གང་ཡིན་བྱུང་
གྱུར་གང་། ། གཉེན་དང་བཤེས་ཀྱང་གང་ཞིག་ཡིན། ། ཐམས་ཅད་ནམ་
མཁའ་འདྲ་བར་ནི། ། བདག་འདྲས་ཡོངས་སུ་གཟུང་བར་གྱིས། ། ཞེས་
གསུངས་པ་ལྟར་རོ། །
གསུམ་པ་གནོད་པ་བྱེད་པ་ལ་ཇི་མི་སྙོམ་པའི་བཟོད་པ་སྒོམ་པའི་ཚུལ་ལ།
ཡུལ་དང་། དུས་དང་། རང་བཞིན་གསུམ་ལས། དང་པོ་ཡུལ་ནི། ཐོག་
མར་གཉེན་ལ་བཟོད་པ་བསྒོམ། ། དེ་ནས་གྲོགས་ལ། དེ་ནས་ ཐ་མལ་པ་
རྣམས་ལ། དེ་ནས་དགྲ་རྣམས་ལ་བཟོད་པ་བསྒོམ་པ་ལ་བསླབ། གཉིས་པ་
དུས་ལ་བསླབ་པ་ཐོག་མར་ཉི་མ་ཕྱེད་ཚུན་ཆད་སུས་གནོད་པ་བྱས་ཀྱང་བཟོད་
པ་མི་བྱེད་རེ་ཞེས་མི་སྐྱས་མནའ་བསྐྱལ་ལའང་བཟོད་པ་བསྒོམ། དགེ་སྦྱོང་
གིས་མནའ་འདོར་བར་མི་བྱ་ཞེས་འདུལ་བ་ལས་འབྱུང་བས་རབ་ཏུ་བྱུང་བ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 51 །
རྣམས་ཀྱིས་དཀོན་མཆོག་གི་དྲུང་དུ་དམ་བཅས་ལ་བཟོད་པ་བསྒོམ། དེ་ནས་
ཉི་མ་གཅིག་དང་། ཞག་གཅིག་དང་། ཟླ་བ་ཕྱེད་དང་། ཟླ་བ་གཅིག་དང་།
ལོ་གཅིག་ལ་སོགས་པ་དུས་བསྲིངས་ཤིང་བཟོད་པ་བསྒོམ་མོ། ། གསུམ་པ་རང་
བཞིན་ལ་ཡང་གསུམ་ལས། སེམས་ཅན་ཐམས་ཅད་གཉེན་ཡིན་པའི་ཕྱིར་ཡང་
བཟོད་པ་བསྒོམ་སྟེ། སློབ་དཔོན་འཕགས་པས། མ་ཡི་གྲངས་ནི་རྒྱ་ཤུག་ཚིག་
གུ་ཙམ། ། རི་ལུ་བགྲངས་ཀྱང་ས་ཡིས་ལང་མ་ཡིན། ། ཞེས་གསུངས་པ་དང་།
རྡོ་རྗེ་རྩེ་མོ་ལས། བདག་གི་བུ་ལའང་མ་ཆགས་པའི། ། ཉན་ཐོས་རྣམས་ནི་
སྐལ་བ་ངན། ། སེམས་ཅན་ཐམས་ཅད་བདེ་མཛད་པའི། ། སྐལ་བཟང་ཕྱག་
ན་རྡོ་རྗེ་དཔལ། ། ཞེས་གསུངས་པ་ལྟར་སེམས་ཅན་ཐམས་ཅད་མའམ་བུ་ཡིན་
པས་གནོད་པ་བྱེད་པ་ལ་ཞེ་སྡང་མི་བསྐྱེད་པ་ལ་བསླབ། བཟོད་པ་འགྲུབ་པའི་
རྒྱུ་ཡིན་པའི་ཕྱིར་ཡང་བཟོད་པ་བསྒོམ་སྟེ། སྤྱོད་འཇུག་ལས། གང་ཞིག་གང་
མེདམི་བབྱུང་ལ། ། གང་ཞིག་ཡོད་ན་ཡོད་གྱུར་པ། ། དེ་ནི་དེ་ཡི་རྒྱུ་ཡིན་
ན། ། ཇི་ལྟར་དེ་ལ་གེགས་ཞེས་བྱ། ། ཞེས་བྱ་བ་དང་། དེ་བས་རབ་ཏུ་སྡང་
སེམས་ལ། ། བརྟེན་ནས་བཟོད་པ་སྐྱེ་བས་ན། ། དེ་ཉིད་བཟོད་པའི་རྒྱུ་ཡིན་
པས། ། དམ་པའི་ཆོས་བཞིན་མཆོད་པར་འོས། ། ཞེས་བྱ་བ་དང་། དེ་བས་
ངལ་བས་མ་བསྒྲུབས་པའི། ། ཁྱིམ་དུ་གཏེར་ནི་བྱུང་བ་ལྟར། ། བྱང་ཆུབ་སྤྱོད་
པའི་གྲོགས་གྱུར་པས། ། བདག་གིས་དགྲ་ལ་དགའ་བར་བྱ། ། ཞེས་གསུངས་
པ་ལྟར། དགྲ་མེད་ན་བཟོད་པ་མི་འབྱུང་བས། དགྲ་མཐོང་ན་བདག་གི་
བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ་སྙམ་དུ་དགའ་བ་
བསྒོམ། ལས་ངན་འཛད་པའི་རྐྱེན་ཡིན་པའི་ཕྱིར་ཡང་བཟོད་པ་བསྒོམ་སྟེ།
སྤྱོད་འཇུག་ལས། གསད་བྱའི་མི་ཞིག་ལག་བཅད་དེ། ། གལ་ཏེ་ཐར་ན་ཅིས་
མ་ལེགས། ། དེ་བཞིན་མི་ཡི་སྡུག་བསྔལ་གྱིས། ། དམྱལ་བ་བྲལ་ན་ཅིས་མ་



52
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལེགས། ། ཞེས་གསུངས་པས་གསད་དགོས་ཀྱི་མི་བརྡུངས་བཏགས་བྱས་པའམ།
ལག་པ་བཅད་ནས། སྲོག་མ་བཅད་ན་དགའ་བ་ལྟར་གནོད་པ་འདིས་ངན་
སོང་དུ་སྐྱེ་བའི་ལས་ཟད་ནས་དེ་དག་ཏུ་སྐྱེ་བར་མི་འགྱུར་རོ་སྙམ་དུ་དགའ་བ་
བསྒོམ་མོ། ། གསུམ་པ་དེ་དག་ཕྱིན་ཅི་མ་ལོག་པར་བསྒྲུབ་པ་ལ་གཉིས་ཏེ།
ཡོན་ཏན་བཞི་བསྒྲུབ་པ་དང༌། ཆགས་པ་བདུན་སྤང་བའོ། ། དང་པོ་ནི།
བཟོད་པ་མི་མཐུན་ཕྱོགས་ཉམས་དང་། ། ཞེས་བྱ་བ་ལ་སོགས་པ་གསུངས་པས།
མི་མཐུན་ཕྱོགས་ཁོང་ཁྲོ། རྣམ་པར་མི་རྟོག་པ་བདག་མེད། འདོད་པ་ཐམས་
ཅད་ཡོངས་རྫོགས་བྱེད་པ་ནི་བཟོད་པ་ལ་བརྟེན་ནས་གཞན་ གྱི་དོན་སྒྲུབ།
སེམས་ཅན་སྨིན་པ་ནི་དེ་ལ་བརྟེན་ནས་སེམས་ཅན་རྣམས་ཐེག་པ་གསུམ་ལ་
འགོད་པའོ། ། གཉིས་པ་ཆགས་པ་བདུན་སྤང་བ་ནི། བྱང་ཆུབ་སེམས་དཔའ་
བཟོད་པ་ནི། ། མ་ཆགས་ཞེས་བྱ་བ་ལ་སོགས་པ་ལྟར། ཆགས་པ་བདུན་ནི་
ཁོང་ཁྲོ། ཕྱི་བཤོལ། ཆོག་པར་འཛིན་པ། ལན་ལ་རེ་བ། རྣམ་སྨིན་ལ་རེ་བ།
མི་མཐུན་ཕྱོགས་ལ་ཆགས་པ་སྟེ། དེའི་བག་ལ་ཉལ་མ་བཅོམ་པའོ། ། གཡེང་
བ་ལ་ཆགས་པ་གཉིས་ནི་སྔར་བཞིན་ནོ། ། དེ་ལྟ་བུའི་ཆགས་པ་བདུན་བག་ལ་
ཉལ་དང་བཅས་པ་སྤང་ངོ་། །
གསུམ་པ་བཟོད་པ་བསྒོམས་པའི་ཕན་ཡོན་ལ་གཉིས་ཏེ། གནས་སྐབས་
ཀྱི་ཕན་ཡོན་དང་། མཐར་ཐུག་གི་ཕན་ཡོན་ནོ། ། དང་པོ་ལའང་གཉིས་ལས།
ཚེ་འདི་ལ་འབྱུང་བ་ནི། གཞན་གྱི་གནོད་པ་ལ་བསྲན་ཐུབ་པས་དེ་ལ་ལན་མི་
བྱེད། དེའི་སྟོབས་ཀྱིས་གཞན་གྱི་གནོད་པའི་བསམ་པ་དང་སྦྱོར་བ་རང་ཞི་
བར་འགྱུར། དེ་ལྟར་གྱུར་པས་རང་གི་ལུས་སེམས་བདེ། འཕྲལ་སོ་བསོད།
ཕུགས་སུ་དགྲ་ཐམས་ཅད་རང་ཞིར་འགྱུར། འཇིག་རྟེན་ཕ་རོལ་ཏུ་འགྲོ་ཡང་
མི་སྐྲག་པ་ལ་སོགས་པའི་ཕན་ཡོན་དཔག་ཏུ་མེད་པ་འབྱུང་ངོ༌། ། གཉིས་པ་ཚེ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
53
ཕྱི་མ་ལ་འབྱུང་བའི་ཕན་ཡོན་ནི། གང་དང་གང་དུ་སྐྱེས་པར་གཟུགས་བཟང་།
ཚེ་རིང་ནད་མེད། མི་དང་མི་མ་ཡིན་པའི་དགྲ་མི་འབྱུང་། འཁོར་ལོས་སྒྱུར་བ་
ལ་སོགས་པ་ལྷ་དང་མི་དང་ལྷའི་ཕུན་སུམ་ཚོགས་པ་ཐམས་ཅད་རང་ཤུགས་ཀྱིས་
འབྱུང་སྟེ། སྤྱོད་འཇུག་ལས། འཁོར་ཚེ་བཟོད་པས་མཛེས་སོགས་དང་། །
ནད་མེད་པ་དང་བདེ་བ་ཡིས། ། ཤིན་ཏུ་ཡུན་རིང་འཚོ་བ་དང་། ། འཁོར་
ལོས་སྒྱུར་བའི་བདེ་རྒྱས་ཐོབ། ། ཅེས་བྱ་བ་དང་། སྡུད་པ་ལས། བཟོད་པས་
གཟུགས་བཟང་དམ་པ་རྒྱ་ཆེན་ཐོབ་འགྱུར་ཏེ། ། གསེར་མདོག་སྡུག་ཅིང་འགྲོ་
བས་ལྟ་བའི་འོས་སུ་འགྱུར། ། ཞེས་གསུངས་པ་དང་། བཤེས་པའི་སྤྲིང་ཡིག་
ལས། ཁྲོ་བ་སྤངས་པ་ཕྱིར་མི་ལྡོག་པ་ཉིད། ། ཐོབ་པར་འགྱུར་ཞེས་སངས་
རྒྱས་ཞལ་གྱིས་བཞེས། ། ཞེས་གསུངས་པ་ལྟར་རོ། ། གཉིས་པ་མཐར་ཐུག་གི་
ཕན་ཡོན་ནི། མཚན་དང་དཔེ་བྱད་ཐོབ་ཅིང་སྐྱེ་བོ་ཐམས་ཅད་ཀྱི་ཡིད་འཕྲོག་
པའི་སྐུ་དང་གསུང་དུ་འགྱུར་ཏེ། མདོ་སྡེ་རྒྱན་ལས། ལུས་ཅན་ཀུན་གྱིས་ཁྱོད་
མཐོང་ན། ། སྐྱེས་བུ་དམ་པ་ལགས་པར་འཚལ། ། མཐོང་བ་ཙམ་གྱིས་རབ་
དང་བར། ། མཛད་པ་ཁྱོད་ལ་ཕྱག་འཚལ་ལོ། ། ཞེས་གསུངས་པ་ལྟར་
རོ། །
བཞི་པ་བརྩོན་འགྲུས་ལ་གསུམ་སྟེ། བརྩོན་འགྲུས་ཀྱི་མཚན་ཉིད་
དང་། དེའི་རང་བཞིན་ངེས་པར་བྱ་བ་དང་། བརྩོན་འགྲུས་བརྩམས་པའི་
ཕན་ཡོན་ནོ། ། དང་པོ་ནི་གཞན་གྱི་དོན་དུ་དགེ་བ་ལ་སྤྲོ་བ་སྟེ། སྤྱོད་འཇུག་
ལས། བརྩོན་གང་དགེ་ལ་སྤྲོ་བའོ། ། ཞེས་པས་སོ། ། དེ་སྦྱོར་དངོས་རྗེས་
གསུམ་གྱིས་ཟིན་ན་བརྩོན་འགྲུས་ཀྱི་ཕ་རོལ་ཏུ་ཕྱིན་པར་འགྱུར་རོ། ། །
གཉིས་པ་དེའི་རང་བཞིན་ངེས་པར་བྱ་བ་ལ་གསུམ་སྟེ། བརྩོན་འགྲུས་
ཀྱི་མི་མཐུན་ཕྱོགས་ངོས་གཟུང་བ་དང་། གཉེན་པོའི་རང་བཞིན་སོ་སོར་



54
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དཔྱད་པ་དང་། དེ་དག་ཕྱིན་ཅི་མ་ལོག་པར་བསྒྲུབ་པའོ། ། དང་པོ་ལ་གཉིས་
ལས། ལེ་ལོ་ངོས་གཟུང་བ་ནི། ལུས་ངག་ཡིད་གསུམ་དགེ་བ་ལ་མི་འཇུག་པ་
དང་། འཇུག་ཀྱང་མུ་སྟེགས་བྱེད་པ་ལྟར། དགེ་བ་མ་ཡིན་པ་ལ་དགེ་བར་
བསྒོམས་ནས་བརྩོན་པ་དང་། དགེ་བ་ཡིན་ཀྱང་འཁོར་བ་དང་མྱ་ངན་ལས་
འདས་པའི་མཐར་འགྱུར་བ་ལ་བརྩོན་པའོ། ། གཉིས་པ་དེའི་ཉེས་པ་བསམ་པ་
ལ་གཉིས་ཏེ། ཚེ་འདིའི་ཉེས་པ་དང་། སྐྱེ་བ་གཏན་གྱི་བདེ་བ་འཇོམས་
པའོ། ། དང་པོ་ནི་སྤྱོད་འཇུག་ལས། ཞུམ་བཅས་རྩོལ་བ་དོར་བ་ལ། །
ཕོངས་ལས་ཐར་པ་ཡོད་དམ་ཅི། ། ང་རྒྱལ་རྩོལ་བ་བསྐྱེད་པ་ཡི། ། ཆེན་པོ་
ཡིས་ཀྱང་ཐུབ་པར་དཀའ། ། ཞེས་པ་ལྟར། ཞུམ་ཞིང་ལེ་ལོས་ཕྱི་བཤོལ་བྱེད་
པ་ལ། ཚེ་འདིའི་སོ་ནམ་ཉོ་ཚོང་གོས་ཟས་ཀྱང་མི་འགྲུབ་ན། ཐོས་བསམ་
བསྒོམ་པ་ལ་སོགས་པ་དགེ་བའི་ཕྱོགས་འགྲུབ་པ་ལྟ་ཅི་སྨོས། མདོར་ན་ལེ་ལོས་
སངས་རྒྱས་དང་མི་མཇལ། བླ་མ་ལས་ཆོས་མི་ཐོས། དགེ་བའི་ཆོས་ཀྱི་གེགས་
སུ་འགྱུར། རྒྱལ་པོ་རྒྱལ་སྲིད་ལས་ཉམས་ཤིང་། ཐ་མལ་པ་རྣམས་ཀྱང་སོ་ནམ་
དང་ཚོང་ལ་སོགས་པ་ཉམས་པའི་ལོ་རྒྱུས་དང་། ལྷ་དང་བཅས་པའི་འཇིག་
རྟེན་ཐམས་ཅད་ཀྱིས་བརྙས་པར་འགྱུར་བའི་ཚུལ་ཡང་ཅི་རིགས་པར་བཤད་
དོ། །
གཉིས་པ་སྐྱེ་བ་གཏན་གྱི་བདེ་བ་འཇོམས་པ་ལའང་། རྒྱལ་བའི་ཡུམ་
ལས། ལེ་ལོས་ནི་བདག་གི་དོན་ཡང་མི་འགྲུབ་ན་གཞན་གྱི་དོན་ལྟ་ཅི་སྨོས།
ཞེས་པ་ལ་སོགས་པ་དང་། སྤྱོད་འཇུག་ལས། ཁྱོད་ནི་ཉ་གསོན་འགྲེ་ལྟ་
ཡི། ། ཚེ་འདིར་འཇིགས་དང་ལྡན་གྱུར་ན། ། སྡིག་བྱས་དམྱལ་བ་མི་བཟད་
པའི། ། སྡུག་བསྔལ་རྣམས་ནི་སྨོས་ཅི་དགོས། ། ཞེས་བྱ་བ་ལ་སོགས་པའི་དོན་
རྒྱས་པར་དྲན་པར་བྱའོ། ། གཉིས་པ་གཉེན་པོའི་རང་བཞིན་སོ་སོར་དཔྱད་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
55
ལ་གཉིས་ལས། དང་པོ་རྒྱུའི་གཉེན་པོའང་། ལེ་ལོའི་རྒྱུ། སྤྱོད་འཇུག་ལས།
ལེ་ལོ་ངན་ལ་ཞེན་པ་དང་། ། སྐྱིད་ལུག་བདག་ཉིད་བརྙས་པ་དང་། ། སྙོམ་
ལས་བདེ་བའི་རོ་མྱང་དང་། ། གཉིད་ལ་བརྟེན་པའི་སྲེད་པ་དང་། ། འཁོར་
བའི་སྡུག་བསྔལ་ལས་མི་སྐྱོ། ། ལེ་ལོ་ཉེ་བར་སྐྱེ་བར་འགྱུར། ། ཞེས་གསུངས་
པས། ལེ་ལོ་སྟེ་བྱ་བ་ཐམས་ཅད་ཕྱི་བཤོལ་ལ་གཏོང་བ་དང་། བྱ་བ་ངན་པ་ལ་
ཞེན་པ་དང་ཚོང་དང་སེམས་ཅན་ལ་སོགས་པ་འཇིག་རྟེན་གྱི་བྱ་བ་དམན་པ་ལ་
ཞེན་པ་དང་། སྐྱིད་ལུག་པ་སྟེ་དགེ་བ་ལ་ཞུགས་ཀྱང་འདོད་པ་བཞིན་དུ་མ་གྲུབ་
པས་བྱ་བ་ལ་སྦྱོར་མི་འདོད་པ་དང་། བདག་ཉིད་བརྙས་པ་སྟེ་ང་འདྲ་བས་དགེ་
བ་བསྒྲུབ་མི་ནུས་སྙམ་པ་དང་། སྙོམ་ལས་ཏེ་ཉལ་བ་དང་། བསྙེས་པ་ལ་
སོགས་པ་ལ་བརྟེན་ནས་དགེ་བ་ལ་མི་འཇུག་པ་དང་། བདེ་བའི་རོ་མྱང་བ་
བཟའ་བཏུང་དང་། བྲེ་མོའི་གཏམ་ལ་སོགས་པ་ལ་ཆགས་པ་དང་། གཉིད་ལ་
བརྟེན་པ་སྟེ་ཉིན་མཚན་དུ་གཉིད་ཀྱིས་དུས་འདས་ནས་དགེ་བ་ལ་མི་འཇུག་པ་
དང༌། འཁོར་བ་ལས་མི་སྐྱོ་བ་སྟེ་སྐྱེ་རྒ་ན་འཆིའི་སྡུག་བསྔལ་གཏན་མ་རྟོགས་
པས་དགེ་བ་ལ་མི་སྦྱོར་པའི་ལེ་ལོ་སྐྱེ་བ་ཡིན་ནོ། ། དེ་དག་གི་གཉེན་པོའང་སྤྱོད་
འཇུག་ལས། ཉོན་མོངས་ཉ་པས་བཤོར་ནས་ནི། ། སྐྱེ་བའི་རྒྱུར་ནི་ཆུད་གྱུར་
ནས། ། འཆི་བདག་ཁར་ནི་སོན་གྱུར་པ། ། ཅི་སྟེ་ད་དུང་མི་ཤེས་སམ། །
ཞེས་བྱ་བ་དང་། རང་སྡེ་རིམ་གྱིས་གསོད་པ་ཡང་། ། ཁྱོད་ཀྱིས་མཐོང་བར་མ་
གྱུར་ཏམ། ། འོན་ཀྱང་གཉིད་ལ་བརྟེན་པ་གང་། ། གདོལ་པ་དང་ནི་མ་ཧེ་
བཞིན། ། ཞེས་བྱ་བ་དང་། ལམ་ནི་ཀུན་ནས་བཀག་ནས་སུ། ། འཆི་བདག་
གིས་ནི་བལྟས་བཞིན་དུ། ། ཇི་ལྟར་ཁྱོད་ནི་ཟ་དགའ་ཞིང་། ། ཇི་ལྟར་གཉིད་
ལོག་ཇི་ལྟར་དགའ། ། ཞེས་བྱ་བ་དང་། མྱུར་བ་ཉིད་དུ་འཆི་འགྱུར་བས། །
ཇི་སྲིད་དུ་ནི་ཚོགས་བསག་བྱ། ། དེ་ཚེ་ལེ་ལོ་སྤངས་ཀྱང་ནི། ། དུས་མ་ཡིན་



56
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པས་ཅི་ཞིག་བྱ། ། ཞེས་བྱ་བ་དང་། འདི་ནི་མ་བྱས་བརྩམས་པ་དང་། །
འདི་ཕྱེད་བྱས་པར་གནས་པ་ལ། ། གློ་བུར་འཆི་བདག་འོངས་ནས་ནི། ། ཀྱི་
ཧུད་བཅོམ་ཞེས་སེམས་པར་འགྱུར། ། ཞེས་བྱ་བ་ལ་སོགས་པས་འཁོར་བའི་
ཉེས་དམིགས་མཐའ་དག་ཡང་ནས་ཡང་དུ་བསམས་པས། ལེ་ལོ་ལས་ལྡོག་པར་
འགྱུར་རོ། ། གཉིས་པ་འབྲས་བུའི་གཉེན་པོ་ལ་གཉིས་ཏེ། སྤྱོད་ཡུལ་ཡོངས་
སུ་དག་པ་དང་། སྒྲུབ་པ་ཕུན་སུམ་ཚོགས་པའོ། ། དང་པོ་ནི་སངས་རྒྱས་ཕལ་
པོ་ཆེ་ལས། འཕགས་པ་འཇམ་དཔལ་གྱིས་བྱང་ཆུབ་སེམས་དཔའ་ཡེ་ཤེས་
དཔལ་ལ་ གསུངས་ པའི་སྤྱོད་ཡུལ་ཡོངས་ སུ་དག་པའི་མདོ་ལྟར་ ཤེས་ པར་
བྱའོ། ། དེའི་ཚིག་དོན་ཇི་ལྟ་བ་བཞིན་བློས་མ་ལྕོགས་ན། སློབ་དཔོན་ཆེན་པོ་
ཡེ་ཤེས་སྙིང་པོས་མཛད་པའི་སྤྱོད་ཡུལ་ཡོངས་སུ་དག་པའི་དོན་བསྡུས་ཀྱི་རྗེས་སུ་
འབྲངས་ཏེ། བྱང་ཆུབ་སེམས་དཔའ་ཁྱིམ་གྱི་ནང་དུ་འདུག་པའི་ཚེ། ཐར་པ་
ཆེན་པོའི་གྲོང་ཁྱེར་ཐོབ་པར་གྱུར་ཅིག ། ཅེས་སེམས་བསྐྱེད་དོ། ། དེ་བཞིན་
དུ་སྦྱར་ཏེ། ཉལ་བའི་ཚེ་སངས་རྒྱས་ཀྱི་ཆོས་ཀྱི་སྐུ་ཐོབ་པར་གྱུར་ཅིག ། རྨི་
ལམ་བྱུང་ན་ཆོས་ཐམས་ཅད་རྨི་ལམ་ལྟ་བུར་རྟོགས་པར། གཉིད་སད་པའི་ཚེ་
མ་རིག་པ་ལས་སད་པར། ལྡང་བའི་ཚེ་སངས་རྒྱས་ཀྱི་གཟུགས་ཀྱི་སྐུ་ཐོབ་པར།
གོས་གྱོན་པ་ན་ངོ་ཚ་དང་ཁྲེལ་ཡོད་ཀྱི་གོས་གྱོན་པར། སྐ་རགས་འཆིང་བའི་ཚེ་
དགེ་བའི་རྩ་བ་དང་འབྲེལ་པར། སྟན་ལ་འདུག་པའི་ཚེ་བྱང་ཆུབ་ཀྱི་སྙིང་པོ་རྡོ་
རྗེའི་གདན་ཐོབ་པར། རྒྱབ་བརྟེན་པའི་ཚེ་བྱང་ཆུབ་ཀྱི་ཤིང་ཐོབ་པར། མེ་
གཏོང་བའི་ཚེ་ཉོན་མོངས་པའི་བུད་ཤིང་སྲེག་པར། འབར་བའི་ཚེ་ཡེ་ཤེས་ཀྱི་
མེ་འབར་བར། གཡོས་ཟིན་པའི་ཚེ་ཡེ་ཤེས་ཀྱི་བདུད་རྩི་ཐོབ་པར། ཟས་ཟ་
བའི་ཚེ་བསམ་གཏན་གྱི་ཟས་ཐོབ་པར། ཕྱི་རོལ་དུ་འགྲོ་བའི་ཚེ་འཁོར་བའི་
གྲོང་ཁྱེར་ལས་ ཐར་བར། སྐས་ལས་འབབ་པའི་ཚེ་སེམས་ཅན་ གྱི་དོན་དུ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 57
འཁོར་བར་འཇུག་པར། སྒོ་འབྱེད་པའི་ཚེ་ཐར་བའི་གྲོང་ཁྱེར་གྱི་སྒོ་འབྱེད་
པར། སྒོ་གཅོད་པའི་ཚེ་ངན་སོང་གསུམ་གྱི་སྒོ་གཅོད་པར། ལམ་དུ་འཇུག་
པའི་ཚེ་འཕགས་པའི་ལམ་དུ་འཇུག་པར། གྱེན་ལ་འགྲོ་བའི་ཚེ་སེམས་ཅན་
ཐམས་ཅད་མཐོ་རིས་ཀྱི་བདེ་བ་ལ་འགོད་པར། ཐུར་ལ་འབབ་པའི་ཚེ་ངན་
སོང་གསུམ་རྒྱུན་གཅོད་པར། སེམས་ཅན་དང་ཕྲད་པའི་ཚེ་རྫོགས་པའི་སངས་
རྒྱས་དང་མཇལ་བར། རྐང་པ་འཇོག་པའི་ཚེ་སེམས་ཅན་ཐམས་ཅད་ཀྱི་དོན་
ལ་རྟོན་པར། རྐང་པ་འདེགས་པའི་ཚེ་སེམས་ཅན་ཐམས་ཅད་འཁོར་བ་ལས་
འདོན་པར། རྒྱན་དང་ལྡན་པར་མཐོང་ན་མཚན་དང་དཔེ་བྱད་ཀྱི་རྒྱན་ཐོབ་
པར། རྒྱན་མེད་པ་མཐོང་ན་སྦྱངས་པའི་ཡོན་ཏན་དང་ལྡན་པར། སྣོད་གང་
བ་མཐོང་ན་ཡོན་ཏན་གྱིས་གང་བར། སྟོངས་པ་མཐོང་ན་སྐྱོན་གྱིས་སྟོངས་
པར། སེམས་ཅན་དགའ་བ་མང་བ་མཐོང་ན་ཆོས་ལ་དགའ་བར། མི་དགའ་
བར་མཐོང་ན་འདུས་བྱས་ཀྱི་དངོས་པོ་ཐམས་ཅད་ལ་མི་དགའ་བར། སེམས་
ཅན་བདེ་བ་མཐོང་ན་སངས་རྒྱས་ཀྱི་བདེ་བའི་ཡོ་བྱད་ཐོབ་པར། སེམས་ཅན་
སྡུག་བསྔལ་བ་མཐོང་ན་སེམས་ཅན་ཐམས་ཅད་ཀྱི་སྡུག་བསྔལ་ཞི་བར་བྱེད་པར།
ནད་པ་མཐོང་ན་ སེམས་ ཅན་ ཐམས་ཅད་ནད་ ཐམས་ ཅད་ ལས་ གྲོལ་ བར།
སེམས་ཅན་ཡིད་དུ་འོང་བ་མཐོང་ན་སེམས་ཅན་ཐམས་ཅད་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ལ་ཡིད་དུ་འོང་བ་ཐོབ་པར། གཟུགས་མི་
སྡུག་པར་མཐོང་ན་སེམས་ཅན་ཐམས་ཅད་མི་དགེ་བའི་བཤེས་གཉེན་ལ་མི་མོས་
པར། དྲིན་དུ་གཟོ་བ་མཐོང་ན་སངས་རྒྱས་དང་བྱང་ཆུབ་སེམས་དཔའ་ལ་
དྲིན་ལན་ལྡོན་པར། དྲིན་མི་གཟོ་བ་མཐོང་ན་ལྟ་བ་ལོག་པ་ལ་དྲིན་དུ་མི་གཟོ་
བར། རབ་ཏུ་བྱུང་བ་མཐོང་ན་འཕགས་པའི་ཆོས་ལ་འཇུག་པར། དཀའ་བ་
སྤྱོད་པ་མཐོང་ན་དམ་པའི་ཆོས་ལ་དཀའ་བ་སྤྱོད་ནུས་པར། གོ་ཆ་གྱོན་པ་



58 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མཐོང་ན་དམ་པའི་ཆོས་ཚོལ་བ་ལ་གོ་ཆ་གྱོན་པར། གོ་ཆ་མ་གྱོན་པ་མཐོང་ན་
མི་དགེ་བའི་ལས་ལ་གོ་ཆ་མི་གྱོན་པར། རྒོལ་བའི་སེམས་ཅན་མཐོང་ན་ཕས་ཀྱི་
རྒོལ་བ་ཐམས་ཅད་ཚར་གཅོད་པར། སེམས་ཅན་བསྟོད་པ་མཐོང་ན་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ལ་བསྟོད་པར། གྲོང་ཁྱེར་མཐོང་
ན་ཐར་བའི་གྲོང་ཁྱེར་མཐོང་བར། ནགས་ཚལ་མཐོང་ན་ལྷ་དང་བཅས་པའི་
བསྟི་གནས་སུ། ཆོས་སྟོན་པ་ན་སངས་རྒྱས་ཀྱི་ཆོས་ལ་སྤོབས་པ་ཟད་མི་ཤེས་
པར། ཆུ་ལས་བརྒལ་བའི་ཚེ་འཁོར་བའི་རྒྱ་མཚོ་ལས་བརྒལ་བར། ཁྲུས་བྱེད་
པའི་ཚེ་ལུས་དང་སེམས་དྲི་མ་མེད་པར། ཚད་པ་ཚ་བའི་ཚེ་ཉོན་མོངས་པའི་
གདུང་བ་བསིལ་བར། གྲང་བའི་ཚེ་མྱ་ངན་ལས་འདས་པའི་བསིལ་བ་ཐོབ་
པར། ཆོས་ཀྱི་གཏམ་བྱེད་པའི་ཚེ་སངས་རྒྱས་ཀྱི་ཆོས་ཐམས་ཅད་ཐོབ་པར།
སངས་རྒྱས་ཀྱི་སྐུ་མཐོང་བའི་ཚེ་སངས་རྒྱས་ཐམས་ཅད་ལྟ་བ་ལ་སྒྲིབ་པ་མེད་
པའི་མིག་ཐོབ་པར། མཆོད་རྟེན་མཐོང་བའི་ཚེ་འགྲོ་བ་ཐམས་ཅད་ཀྱི་མཆོད་
པའི་རྟེན་དུ། བལྟ་བའི་ཚེ་ལྷ་དང་བཅས་པའི་སེམས་ཅན་ཐམས་ཅད་ཀྱིས་
བལྟ་བའི་འོས་སུ། ཕྱག་འཚལ་བའི་ཚེ་ལྷ་དང་བཅས་པའི་འཇིག་རྟེན་གྱིས་སྤྱི་
གཙུག་བལྟར་མི་མཐོང་བ་ཐོབ་པར། སྐོར་བ་བྱེད་པའི་ཚེ་ཐམས་ཅད་མཁྱེན་
པའི་དོན་དང་མཐུན་པ་ཐོབ་པར། སངས་རྒྱས་ཀྱི་ཡོན་ཏན་བརྗོད་པའི་ཚེ་
ཡོན་ཏན་ཟད་མི་ཤེས་པའི་ཕ་རོལ་ཏུ་ཕྱིན་པར་གྱུར་ཅིག་ཅེས་སེམས་བསྐྱེད་
དོ། ། དེ་བཞིན་དུ་རུང་མཐུན་བརྩིས་ལ། ཚོང་བྱེད་པ་མཐོང་ན་འཕགས་
པའི་ནོར་བདུན་ཐོབ་པར། ཞིང་ལ་ཆུ་ལུད་འགྲེམ་པའི་ཚེ་བྱང་ཆུབ་ཀྱི་སེམས་
ཀྱི་ལོ་ཏོག་རྒྱས་པར། ས་བོན་འདེབས་པའི་དུས་སུ་སེམས་ཅན་ཐམས་ཅད་ལ་
བྱང་ཆུབ་ཀྱི་སེམས་ཀྱི་ས་བོན་ཐེབས་པར། གླང་དོར་དུ་བསྡེབ་པའི་དུས་སུ་
ཐབས་དང་ཤེས་རབ་ཟུང་དུ་འབྲེལ་བར། རྨོས་བྱེད་པའི་ཚེ་ཉོན་མོངས་པའི་
，
，



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 59
ཐ་བ་རློག་པར། ཡུར་མ་འདོན་པའི་ཚེ་ཉོན་མོངས་པའི་ཡུར་མ་འདོན་པར།
བཙས་བརྔ་བའི་དུས་སུ་ཡེ་ཤེས་ཀྱི་ལོ་ཏོག་སྡུད་པར། གཡུལ་བྱེད་པའི་དུས་སུ་
སྒྲིབ་པ་བག་ཆགས་དང་བཅས་པ་འདོན་པར། ནས་འཁྲུ་བའི་ཚེ་རྫོགས་པའི་
སངས་རྒྱས་ཀྱི་འབྲས་བུ་ཐོབ་པར། སྐས་ལ་འཛེག་པའི་ཚེ་ས་བཅུ་རིམ་གྱིས་
མཐར་ཕྱིན་པར། ཁང་པར་སླེབ་པའི་དུས་སུ་རྫོགས་པའི་སངས་རྒྱས་ཀྱི་སར་
ཕྱིན་པར་གྱུར་ཅིག ། ཅེས་བྱ་བ་ལ་སོགས་པ་བྱ་བ་ཅི་བྱེད་པ་ཐམས་ཅད་དེ་
དང་ཆ་མཐུན་པར་ཤེས་པར་བྱའོ། ། འདི་དག་ནི་བློ་དམན་པ་རྣམས་ཀྱིས་
གཟུང་སླ་བའི་ཕྱིར་བསྟན་པ་ཡིན་ནོ། ། རྒྱས་པར་ནི་སྤྱོད་ཡུལ་ཡོངས་སུ་དག་
པ་ཉིད་དུ་བལྟ་བར་བྱའོ། ། འདི་ནི་བྱང་ཆུབ་སེམས་དཔའི་སེམས་ཀྱི་ལས་ཡིད་
ལ་བྱེད་པའི་སྦྱོར་བ་ཞེས་པ་སྟེ། འགྲོ་འཆག་ཉལ་དང་འདུག་པར་ཤེས་བཞིན་
རབ་ཏུ་ལྡན། ། ཞེས་པའི་གདམས་ངག་ཡིན་ནོ། ། གཉིས་པ་སྒྲུབ་པ་ཕུན་སུམ་
ཚོགས་པ་ནི། སྤྱོད་འཇུག་ལས། དངོས་སམ་ཡང་ན་བརྒྱུད་ཀྱང་རུང་། །
སེམས་ཅན་དོན་ལས་གཞན་མི་སྤྱད། ། སེམས་ཅན་ཁོ་ནའི་དོན་གྱི་ཕྱིར། །
ཐམས་ཅད་བྱང་ཆུབ་ཕྱིར་བསྔོའོ། ། ཞེས་གསུངས་པ་ལྟར། སྤྱིར་རང་དོན་
དང་གཞན་གྱི་དོན་གཉིས་ཡིན་ལ། ཉན་ཐོས་རང་གི་དོན་གཙོ་བོ་གཞན་དོན་
ཞར་བྱུང་། བྱང་ཆུབ་སེམས་དཔའ་གཞན་དོན་གཙོ་བོ་རང་དོན་ཞར་བྱུང་
ཡིན་ནོ། ། དེ་ལ་འདིར་བྱང་ཆུབ་སེམས་དཔའི་སྤྱོད་པ་ཡིན་པས། མི་དགེ་བ་
དང་ལུང་མ་བསྟན་གྱི་བྱ་བ་གཉིས་པོ་ གཉེན་པོས་སྤངས་པའམ། ཡང་ན་
ཐབས་མཁས་པས་དེ་གཉིས་ཀ་དགེ་བའི་རྩ་བར་འགྱུར་ཏེ། འཕགས་པ་ལྷས།
བསམ་པས་བྱང་ཆུབ་སེམས་དཔའ་ལ། ། དགེ་བའམ་ཡང་ན་མི་དགེ་བ། །
ཐམས་ཅད་དགེ་བ་ཉིད་འགྱུར་ཏེ། ། གང་ཕྱིར་སེམས་དེ་གཙོ་བའི་ཕྱིར། །
ཞེས་གསུངས་པ་དང་། འཕགས་པ་ཐོགས་མེད་ཀྱིས་ཀྱང་། ཐབས་ཆེན་དང་



-
-
60 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནི་ལྡན་པ་ལ། ། ཉོན་མོངས་བྱང་ཆུབ་ཡན་ལག་འགྱུར། ། འཁོར་བའང་ཞི་
བའི་བདག་ཉིད་པས། ། དེ་ཕྱིར་རྒྱལ་སྲས་བསམ་མི་ཁྱབ། ། ཅེས་གསུངས་པ་
ལྟར་རོ། ། དེའང་ཟང་ཟིང་གི་སྦྱིན་པ་ལ་དཔེར་བརྗོད་ན་ལོངས་སྤྱོད་བསྲུངས་
ནས་ཆུད་མི་ཟ་བར་བྱེད་པ་བརྒྱུད་ནས་གཞན་དོན། བྱིན་ནས་ཕན་འདོགས་
པ་དངོས་སུ་གཞན་དོན། དེ་ལྟར་གཞན་དོན་གཙོ་བོར་བྱས་པས་ཚེ་འདིར་
རང་བདེ་ཞིང་སྙན་པ་དང་། འཁོར་ཕུན་སུམ་ཚོགས་པ་འདུ། ཚེ་ཕྱི་མར་
ལོངས་སྤྱོད་ཕུན་སུམ་ཚོགས་པ་དང་། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་
རྫོགས་པ་ནི་ཤུགས་ལ་རང་དོན་འགྲུབ་པའོ། ། ཆོས་ཀྱི་སྦྱིན་པ་དཔེར་བརྗོད་ན་
གཞན་ལ་ཕན་པའི་ཕྱིར་ཆོས་ཉན་པ་བརྒྱུད་ནས་གཞན་དོན། ཤེས་ནས་གཞན་
གྱི་མ་རིག་པའི་མུན་པ་བསལ་བའི་དོན་དུ་བཤད་པ་དངོས་སུ་གཞན་དོན། དེ་
ལྟར་གཞན་དོན་དུ་ཆོས་ཀྱིས་ཕན་བཏགས་པས་ཤུགས་ལས་འབྱུང་བའི་རང་
དོནནི་ཚེ་འདིར་ཤེས་བྱ་ལ་མཁས་པས་ཡིད་བདེ་མཁས་པ་མཁས་པ་ཞེས་བྱ་
བའིགྲངས་སུ་འགྲོ། ཕས་ཀྱི་རྒོལ་བ་ཐམས་ཅད་ཟིལ་གྱིས་གནོན། ལྷ་དང་
བཅས་པའི་འཇིག་རྟེན་གྱི་ཡིད་བརྟན་པའི་གནས་སུ་འགྱུར། ཚེ་ཕྱི་མ་ལ་ཤེས་
བྱ་ཐམས་ཅད་ལ་མ་རྨོངས་པའི་ཤེས་རབ་འཐོབ། ཐབས་མཁས་པས་ཤེས་རབ་
ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ། ། གསུམ་པ་དེ་དག་ཕྱིན་
ཅི་མ་ལོག་པར་བསྒྲུབ་པ་ལ་གཉིས་ཏེ། ཡོན་ཏན་བཞི་བསྒྲུབ་པ་དང་། ཆགས་
པ་བདུན་སྤང་བའོ། ། དང་པོ་ནི། བརྩོན་འགྲུས་མི་མཐུན་ཕྱོགས་ཉམས་
དང་། ། ཞེས་བྱ་བ་ལ་སོགས་པ་གསུངས་པས། མི་མཐུན་ཕྱོགས་ལེ་ལོ་མེད་པ།
རྣམ་པར་མི་རྟོག་པ་བདག་མེད་རྟོགས་པ། འདོད་པ་ཐམས་ཅད་ཡོངས་རྫོགས་
བྱེད་པ་ནི་བརྩོན་འགྲུས་ལ་བརྟེན་ནས་གཞན་དོན་བསྒྲུབ་པ། སེམས་ཅན་སྨིན་
པར་བྱེད་པ་ནི་བརྩོན་འགྲུས་དེས་སེམས་ཅན་རྣམས་ཐེག་པ་གསུམ་ལ་འགོད་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 61
པའོ། ། གཉིས་པ་ཆགས་པ་བདུན་སྤང་བ་ནི། བྱང་ཆུབ་སེམས་དཔའི་བརྩོན་
འགྲུས་ནི་མ་ཆགས་ཞེས་བྱ་བ་ལ་སོགས་པ་ལྟར་ཆགས་པ་བདུན་ནི། ལེ་ལོ། ཕྱི་
བཤོལ། ཆོག་པར་འཛིན་པ། ལན་ལ་རེ་བ། རྣམ་སྨིན་ལ་རེ་བ། མི་མཐུན་
ཕྱོགས་ལ་ཆགས་པ་སྟེ་དེའི་བག་ལ་ཉལ་མ་བཅོམ་པའོ། ། གཡེང་བ་ལ་ཆགས་
པགཉིས་ནི་སྔར་བཞིན་ནོ། ། དེ་ལྟ་བུའི་ཆགས་པ་བདུན་བག་ལ་ཉལ་དང་
བཅས་པ་སྤང་ངོ༌། ། གསུམ་པ་བརྩོན་འགྲུས་བརྩམས་པའི་ཕན་ཡོན་ལ་གཉིས་
ཏེ། གནས་སྐབས་ཀྱི་ཕན་ཡོན་དང་། མཐར་ཐུག་གི་ཕན་ཡོན་ནོ། ། དང་པོ་
ལའང་གཉིས་ལས། ཚེ་འདི་ལ་འབྱུང་བ་ནི། འཇིག་རྟེན་གྱི་བྱ་བ་དང་།
ཆོས་ཀྱི་བྱ་བ་ཐམས་ཅད་འགྲུབ། དེའི་སྟོབས་ཀྱིས་འཁོར་དང་ལོངས་སྤྱོད་
དང་། ཡོན་ཏན་ཕུན་སུམ་ཚོགས། ཆོས་དང་མཐུན་པའི་འབྱོར་བ་ཐོབ་པས་
ཚེ་འདིར་སྐྱིད་ཅིང་། འཆི་བའི་ཚེ་འགྱོད་པ་མེད། མི་དང་མི་མ་ཡིན་པའི་བར་
དུ་གཅོད་པས་གླགས་མི་རྙེད། ལྷ་དང་བཅས་པའི་འཇིག་རྟེན་ཐམས་ཅད་ཀྱིས་
སྨོན་པའི་གནས་སུ་འགྱུར་བ་ལ་སོགས་པ་ཡོན་ཏན་དཔག་ཏུ་མེད་པ་འཐོབ་
བོ། ། ཚེ་ཕྱི་མར་འབྱུང་བ་ནི། སྡུད་པ་ལས། བརྩོན་འགྲུས་ཀྱིས་ནི་དཀར་
པོའི་ཡོན་ཏན་འགྲིབ་མི་འགྱུར། ། ཡེ་ཤེས་མཐའ་ཡས་རྒྱལ་བའི་བང་མཛོད་
རྙེད་པར་འགྱུར། ། ཞེས་གསུངས་པ་ལྟར། སྐད་ཅིག་རེ་རེ་ལ་མི་དགེ་བ་
ཐམས་ཅད་ཟིལ་གྱིས་གནོན་ཅིང་། དགེ་བའི་རྩ་བ་ཐམས་ཅད་གོང་ནས་གོང་
དུ་འཕེལ། ཇི་ལྟར་བརྩམས་པའི་བྱ་བ་རྣམས་མྱུར་དུ་འགྲུབ་པ་དང་། རྫོགས་
པའི་སངས་རྒྱས་ཀྱི་ཡོན་ཏན་ཐམས་ཅད་འདིས་འགྲུབ་པར་འགྱུར་རོ། །
གཉིས་པ་མཐར་ཐུག་གི་ཕན་ཡོན་ནི། མངོན་པར་རྫོགས་པར་སངས་རྒྱས་པ་
ན། སྟོབས་དང་མི་འཇིགས་པ་ལ་སོགས་པ་ཡོན་ཏན་ཐམས་ཅད་ལྷུན་གྱིས་
གྲུབ་པ་དང་། སེམས་ཅན་ཐམས་ཅད་ཀྱི་དོན་ལ་ཕྲིན་ལས་ཐོགས་པ་མེད་པར་



62
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འགྲུབ་སྟེ། མདོ་སྡེ་རྒྱན་ལས། སྟོབས་སོགས་སངས་རྒྱས་ཆོས་རྣམས་ལ། །
ཡོན་ཏན་རིན་ཆེན་འབྱུང་གནས་འདྲ། ། འགྲོ་བའི་དགེ་བའི་ལོ་ཏོག་ལ། །
སྤྲིན་ཆེན་དང་ཡང་འདྲ་བར་འདོད། ། ཅེས་བྱ་བ་ལ་སོགས་པ་དང་། འཇིག་
རྟེན་ཀུན་གྱི་བྱ་བ་ལ། ། ཁྱོད་ནི་དུས་ལས་མི་འདའ་བས། ། མཛད་པ་རྟག་ཏུ་
དོན་མངའ་བ། ། མི་བསྙེལ་ཁྱོད་ལ་ཕྱག་འཚལ་ལོ། ། ཞེས་གསུངས་པ་ལྟར་
རོ། ། །
ལྔ་པ་བསམ་གཏན་ལ་གསུམ་སྟེ། བསམ་གཏན་གྱི་མཚན་ཉིད་དང་།
དེའི་རང་བཞིན་ངེས་པར་བྱ་བ་དང་། བསམ་གཏན་བསྒོམས་པའི་ཕན་ཡོན་
ནོ། ། དང་པོ་ནི་རྫོགས་པའི་སངས་རྒྱས་ཀྱི་དོན་དུ་མཉམ་པར་འཇོག་པའོ། །
དེ་སྦྱོར་དངོས་རྗེས་གསུམ་གྱིས་ཟིན་ན་བསམ་གཏན་གྱི་ཕ་རོལ་ཏུ་ཕྱིན་པར་
འགྱུར་རོ། ། གཉིས་པ་དེའི་རང་བཞིན་ངེས་པར་བྱ་བ་ལ་གསུམ་སྟེ། བསམ་
གཏན་གྱི་མི་མཐུན་ཕྱོགས་ངོས་གཟུང་བ་དང་། གཉན་པོའི་རང་བཞིན་སོ་
སོར་དཔྱད་པ་དང་། དེ་དག་ཕྱིན་ཅི་མ་ལོག་པར་བསྒྲུབ་པའོ། ། དང་པོ་ལ་
གཉིས་ལས། རྣམ་པར་གཡེང་བ་ངོས་གཟུང་བ་ནི། སེམས་དམིགས་པ་ལ་རྩེ་
གཅིག་ཏུ་འཇོག་མི་ནུས་པ་དང༌། ནུས་ཀྱང་མུ་སྟེགས་བྱེད་ཀྱི་བསམ་གཏན་
ལྟར་ཕྱིན་ཅི་ལོག་དང་། ཕྱིན་ཅི་མ་ལོག་ཀྱང་མྱ་ངན་ལས་འདས་པ་དང་།
ཁམས་གོང་མའི་རྒྱུར་འགྱུར་བའོ། ། གཉིས་པ་དེའི་ཉེས་པ་བསམ་པ་ལ་གཉིས་
ཏེ། ཚེ་འདིའི་ཉེས་པ་དང་། སྐྱེ་བ་གཏན་གྱི་བདེ་བ་འཇོམས་པའོ། ། དང་
པོ་ནི་སྤྱོད་འཇུག་ལས། སེམས་ནི་རྣམ་པར་གཡེང་བའི་མི། ། ཉོན་མོངས་
མཆེ་བའི་ཕྲག་ན་གནས། ། ཞེས་གསུངས་པས་སེམས་རྣམ་པར་གཡེང་བའི་མི་
ཆུ་སྲོལ་དུ་མ་ཆུད་པའམ། རྟ་རྒོད་ལ་མི་ཆགས་པ་ཞོན་པ་ལྟར་རང་སྡུག་ཅིང་སོ་
མི་བསོད། གཞན་ཡང་སྡུག་ཅིང་སོ་མི་བསོད་པ་ལ་སྦྱོར། དེའི་སྟོབས་ཀྱིས་



- ---
--，
ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 63
སེམས་ཕྱིན་ཅི་ལོག་སྣ་ཚོགས་ལ་འཇུག་སྙིང་འདོད་ཅིང་ཕུང་ཀྲོལ་སྣ་ཚོགས་སྤྱད་
ནས། འཆི་བའི་ཚེ་འགྱོད་པ་དང་བཅས་ནས་འཆི་བར་འགྱུར་རོ། །
གཉིས་པ་ སྐྱེ་ བ་ གཏན་ གྱི་བདེ་བ་ འཇོམས་པའང་སྤྱོད་ འཇུག་ ལས།
དེར་ཡང་རྣམ་གཡེང་གོམས་པས་ནི། ། བཟློག་པའི་ཐབས་ནི་ག་ལ་ཡོད། །
ཅེས་གསུངས་པས། རི་གཟར་པོ་ལས་ཆུ་དྲག་འབབ་པའམ། སྲད་མ་ཅན་ཟ་
རྒྱན་ལ་ཞུགས་པ་ལྟར། སེམས་རྣམ་པར་གཡེང་བ་བཟློག་དཀའ་ལ་དེའི་སྟོབས་
ཀྱིས་མི་དགེ་བ་སྣ་ཚོགས་སྤྱད་ནས་འཁོར་བ་དང་ངན་སོང་གི་རྒྱུར་འགྱུར་
རོ། ། གལ་ཏེ་མཉམ་པར་གཞག་ཀྱང་། མ་དག་པའི་སྒོམ་གྱིས་མུ་སྟེགས་ཀྱི་
ལམ་ལྟར་ཕྱིན་ཅི་ལོག་ཏུ་འགྱུར་ཏེ། ཏིང་ངེ་འཛིན་རྒྱལ་པོ་ལས། འཇིག་རྟེན་
པ་དག་སྟོང་ཉིད་སྒོམ་ན་ཡང་། ། དེ་ཡིས་དངོས་པོར་འཛིན་པ་བཟློག་མི་
ནུས། ། དེ་ཡི་ཉོན་མོངས་ཕྱིར་ཡང་རབ་ཏུ་ལྡན། ། ལྷག་སྤྱོད་ཀྱིས་ནི་ཏིང་
འཛིན་འདིར་བསྒོམས་བཞིན། ། ཞེས་གསུངས་པ་ལྟར། ལྷག་སྤྱོད་ཀྱིས་ལོ་
བཅུ་གཉིས་སྟོང་ཉིད་ལ་མཉམ་པར་གཞག་ཀྱང་། འབྲས་བུ་བྱི་ལར་སྐྱེས་པ་ལྟ་
བུ་དང་། གཞན་ཡང་བྱམས་པ་དང་སྙིང་རྗེ་ལ་སོགས་པ་མ་ནོར་དུ་ཟིན་ཀྱང་
འཁོར་བའི་རྩ་བ་མི་ཆོད་དེ། རྣམ་འགྲེལ་ལས། བྱམས་སོགས་རྨོངས་དང་
འགལ་མེད་ཕྱིར། ། ཉེས་པ་ཤིན་ཏུ་ཚར་གཅོད་མིན། ། ཞེས་གསུངས་པས།
ཁམས་གོང་མ་ཙམ་དུ་འཕེན་ནུས་ཀྱི་འཁོར་བ་ལས་མི་གྲོལ་ལོ། ། སྟོང་ཉིད་
ཕྱིན་ཅི་མ་ལོག་པར་སྒོམ་ཤེས་ཀྱང་ཐབས་མཁས་པ་དང་མི་ལྡན་ན་ཉན་ཐོས་ཀྱི་
འགོག་པར་འགྱུར་ གྱི་ འཚང་རྒྱ་མི་ནུས་ཏེ། རྣམ་སྣང་མངོན་བྱང་ལས།
ཐབས་དང་མི་ལྡན་ཡེ་ཤེས་དང་། ། བསླབ་པ་དག་ཀྱང་གསུངས་པ་ནི། །
དཔའ་བོ་ཆེན་པོས་ཉན་ཐོས་རྣམས། ། དེ་ལ་གཞུག་པའི་ཕྱིར་གསུངས་སོ། །
ཞེས་གསུངས་པ་ལྟར་རོ། ། གཉིས་པ་གཉེན་པོའི་རང་བཞིན་སོ་སོར་དཔྱད་པ་



64 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ། །
ལ་གཉིས་ལས། དང་པོ་རྒྱུའི་གཉེན་པོ་ནི། རྣམ་གཡེང་གི་རྒྱུ་སེམས་ཅན་དང་
ལོངས་སྤྱོད་ལ་ཆགས་པ་ཡིན་པས། དེའི་གཉེན་པོ་ལ་གཉིས་ཏེ། ཆགས་པ་
སྤང་བ་དང་། དབེན་པའི་ཡོན་ཏན་དྲན་པར་བྱ་བའོ། ། དང་པོ་ལ་གཉིས་
ལས། སེམས་ཅན་ལ་ཆགས་པ་སྤང་བ་ནི། སྤྱོད་འཇུག་ལས། སེམས་ཅན་
རྣམས་ལ་ཆགས་བྱས་ན། ། ཡང་དག་ཉིད་ལ་ཀུན་ནས་སྒྲིབ། ། སྐྱོ་བའི་སེམས་
ཀྱང་འཇིག་པར་བྱེད། ། ཐ་མར་མྱ་ངན་གདུང་བར་འགྱུར། ། དེ་ལ་སེམས་
དཔའ་འབའ་ཞིག་གིས། ། ཚེ་འདི་དོན་མེད་འདའ་བར་འགྱུར། ། རྟག་པ་
མེད་པའི་མཛའ་ཤེས་ཀྱིས། ། གཡུང་དྲུང་ཆོས་ཀྱང་འཇིག་པར་བྱེད། ། ཅེས་
བྱབ་དང་། སྐད་ཅིག་གིས་ནི་མཛའ་འགྱུར་ལ། ། ཡུད་ཙམ་གྱིས་ནི་དགྲར་
ཡང་འགྱུར། ། དགའ་བའི་གནས་ལ་ཁྲོ་བྱེད་པས། ། སོ་སོ་སྐྱེ་བོ་མགུ་བར་
དཀའ། ། ཞེས་བྱ་བ་དང་། མཐོ་ལ་ཕྲག་དོག་མཉམ་ལ་འགྲན། ། དམའ་
ལའང་ང་རྒྱལ་བསྟོད་ན་དྲེགས། ། མི་སྙན་བརྗོད་ན་ཁོང་ཁྲོ་སྐྱེ། ། ནམ་ཞིག་
བྱིས་ལས་ཕན་པ་ཐོབ། ། དེ་ལྟར་བདག་གིས་གཞན་བསྟེན་པ། ། དེས་ནི་ཕུང་
བར་འགྱུར་བར་ཟད། ། དེས་ཀྱང་བདག་དོན་མ་བྱས་ལ། ། བདག་ཀྱང་དེ་
དོན་མི་འགྲུབ་པས། ། བྱིས་ལས་ཐག་རིང་བྱོལ་བར་བྱ། ། ཞེས་བྱ་བ་དང་།
བུང་བས་མེ་ཏོག་སྦྲང་རྩི་ལྟར། ། ཆོས་ཀྱི་དོན་ཙམ་བླངས་ནས་ནི། ། ཀུན་ལ་
སྔོན་ཆད་མ་མཐོང་བཞིན། ། འདྲིས་པ་མེད་པར་གནས་པར་བྱ། ། བདག་ནི་
རྙེད་མང་བཀུར་སྟི་བྱས། ། བདག་ལ་མང་པོ་དགའ་འོ་ཞེས། ། དེ་འདྲའི་
སྙེམས་པ་འཆང་འགྱུར་ན། ། ཤི་བའི་འོག་ཏུ་འཇིགས་པ་སྐྱེ། ། དེ་བས་རྣམ་
པར་རྨོངས་པའི་ཡིད། ། གང་དང་གང་ལ་ཆགས་གྱུར་པ། ། དེ་དང་དེ་
བསྡོངས་སྟོང་འགྱུར་དུ། ། སྡུག་བསྔལ་ཉིད་དུ་འགྱུར་ཅིང་ལྡང་། ། དེ་བས་
མཁས་པས་ཆགས་མི་བྱ། ། ཆགས་པ་ལས་ནི་འཇིགས་པ་སྐྱེ། ། ཞེས་བྱ་བ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 65
དང་། སེམས་ཅན་མོས་པ་སྣ་ཚོགས་པ། ། རྒྱལ་བ་ཡིས་ཀྱང་མི་མགུ་ན། །
བདག་འདྲ་ངན་ པས་ སྨོས་ ཅི་ དགོས། ། དེ་བས་ འཇིག་ རྟེན་ བསམ་ པ་
གཏང་། ། སེམས་ཅན་རྙེད་པ་མེད་པ་སྨོད། ། རྙེད་པ་ཅན་ལ་མི་སྙན་
བརྗོད། ། རང་བཞིན་འགྲོགས་དཀའ་དེ་དག་གིས། ། དགའ་བ་ཇི་ལྟར་སྐྱེ་
བར་འགྱུར། ། གང་ཕྱིར་བྱིས་པ་རང་དོན་ནི། ། མེད་པར་དགའ་བ་མི་འབྱུང་
བས། ། འགའ་ཡང་བྱིས་དང་བཤེས་མིན་ཞེས། ། དེ་བཞིན་གཤེགས་པ་
རྣམས་ཀྱིས་གསུངས། ། ཞེས་བྱ་བ་ལ་སོགས་པའི་དོན་དྲན་པར་བྱས་ལ་སེམས་
ཅན་ལ་ཆགས་པ་སྤང་སྟེ། དེའང་སེམས་ཅན་སྐྱོན་གྱི་རང་བཞིན་ཡིན་པས།
སངས་རྒྱས་ཀྱིས་ཀྱང་མི་མགུ་ན་བདག་ལྟ་བུ་ངན་པས་སྨོས་ཅི་དགོས་ཏེ། ལྷས་
བྱིན་མ་ཞུ་བའི་ནད་ཀྱིས་འཆི་བ་ལ་ཐུག་པ། བཅོམ་ལྡན་འདས་ཀྱིས་བདེན་
པའི་བྱིན་རླབས་ཀྱིས་གསོས་པ་ན། དགེ་སྦྱོང་གོའུ་ཏ་མ་འདི་སྨན་དཔྱད་
མཁས་པ་ཞིག་སྟེ། རྒས་ཁར་འཚོ་བས་ཉོན་མི་མོངས་སོ་ཞེས་མ་གུས་པའི་ཚིག་
སྨྲ་བ་དང་། གཞན་ཡང་། ལེགས་པའི་སྐར་མས་བཅོམ་ལྡན་འདས་ལ་གསོལ་
བ། འཇིག་རྟེན་ན་གཅེར་བུ་པ་སྡུག་བསྔལ་འགྱུར་མ་གཏོགས་པ་ཐམས་ཅད་
མཁྱེན་པ་མེད་དོ། ། བཀའ་སྩལ་པ། ཁྱོད་ཀྱི་ཐམས་ཅད་མཁྱེན་པ་ཞག་
བདུན་ན་མ་ཞུ་བའི་ནད་ཀྱི་འཆི་བར་འགྱུར་རོ། ། ལེགས་པའི་སྐར་མས་གཅེས་
བུ་པ་ལ་སྨྲས་པ། དགེ་སྦྱོང་གོའུ་ཏ་མ་ན་རེ་ཁྱོད་ཞག་བདུན་ན་མ་ཞུ་བའི་ནད་
ཀྱིས་འཆི་ཟེར་གྱིས། དེའི་བར་ལ་ཁྱོད་ཟས་ཚོད་ཟུང་ཤིག ། དེས་ཞག་དྲུག་
གི་བར་དུ་ཟས་བཅད་དེ་ཞག་བདུན་པ་ལ་བརྒྱད་པར་འཁྲུལ་ནས་བུ་རམ་གྱི་ལྷུ་
བཟོས་པས་མ་ཞུ་བའི་ནད་ཀྱིས་ཤི་སྟེ། སྐྱུགས་པ་ཟ་བའི་ཡི་དྭགས་སུ་སྐྱེས་
སོ། ། ཡི་དྭགས་ཀྱིས་ལེགས་པའི་སྐར་མ་ལ་སྨྲས་པ། བཅོམ་ལྡན་འདས་ནི་
ཐམས་ཅད་མཁྱེན་པ། ཐམས་ཅད་གཟིགས་པ་སྟེ། ངས་ཀྱང་སངས་རྒྱས་ལ་



66
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མ་མོས་པ་བྱས་པས་འགྱོད་ཀྱིས། ཁྱོད་ཕྱིན་ཆད་མོས་པར་གྱིས་ཤིག ལེགས་
པའི་སྐར་མས་སྨྲས་པ། དགེ་སྦྱོང་གོའུ་ཏ་མ་ལ་དེ་ལྟ་བུའི་ཡོན་ཏན་མེད་ཀྱིས་
ཁྱོད་དེ་སྐད་མ་སྨྲ་ཞིག ཅེས་བཟློག་སྟེ། བཅོམ་ལྡན་འདས་ཀྱི་དྲུང་དུ་སོང་
ནས་གསོལ་པ། ཁྱོད་ན་རེ་སྡུག་བསྔལ་འགྱུར་ཞག་བདུན་ན་འཆི་ཟེར་ཏེ་མ་ཤི་
བར་སྣང་ངོ་། ། བཀའ་སྩལ་པ། ཤི་ནས་ཁྱོད་རང་དང་ཕྲད་པ་མི་ཤེས་སམ།
སྨྲས་པ་ཤེས་ཏེ། འོན་ཀྱང་ལྷར་སྐྱེས་སོ། ། བཀའ་སྩལ་པ། སྐྱུགས་པ་ཟ་བའི་
ཡི་དྭགས་སུ་སྐྱེས་ནས་ཁྱོད་རང་དང་གཏམ་སྨྲས་པ་མི་དྲན་ནམ། དེར་སྐྱེངས་
ཏེ་ཅང་མི་སྨྲ་བར་སོང་ངོ༌། ། དེས་ན་ལེགས་པའི་སྐར་མས་ཐམས་ཅད་མཁྱེན་
པར་ཤེས་བཞིན་དུ་མ་མོས་ན། བདག་ཅག་ལྟ་བུ་ལ་གཞན་མོས་པ་ལྟ་ཅི་སྨོས།
ཞེས་ཤེས་པར་བྱས་ལ་སེམས་ཅན་ལ་ཆགས་པ་སྤང་ངོ་། །
གཉིས་པ་ལོངས་སྤྱོད་ལ་ཆགས་པ་སྤང་བ་ནི། ལོངས་སྤྱོད་སྒྲུབ་པ་དུས་
གསུམ་དུ་མི་དགེ་བ་སྟེ། དང་པོ་བསགས་པ་ན་སྡིག་སྡུག་གཏམ་ངན་ལ་མི་ལྟ་
ཞིང་དགྲ་གཉེན་ཐ་མལ་པ་ཐམས་ཅད་དང་འཁོན་པར་བྱས་ལ་བསག་དགོས་ཀྱི།
ཆོས་དང་མཐུན་པའི་ནོར་མི་སོགས་པས་ཐོག་མར་མི་དགེའོ། ། བར་དུ་བསྲུང་
བ་ན་ནོར་མ་འཕེལ་བ་དང་འཕེལ་ཡང་བརླག་པར་དོགས་པའི་སྡུག་བསྔལ་གྱིས་
ཉིན་མཚན་མེད་པར་སྡུག་བསྔལ་ཞིང་ཉིན་མཚན་མེད་པར་ལུས་ངག་ཡིད་
གསུམ་སྲེད་པའི་ཁོལ་པོར་འགྱུར་བས་བྲེལ་ལ། རང་བྲེལ་བར་མ་ཟད་གཉེན་
འབྲེལ་ཐམས་ཅད་ནོར་ཕྱིར་འདོན་པ་དང་ནང་དུ་སྡུད་པའི་སྡུག་བསྔལ་གྱིས་
རྟག་ཏུ་བྲེལ་ཏེ། ཚེ་འདི་ལ་ཐམས་ཅད་དང་འཁོན། ཕྱི་མར་ངན་སོང་གི་རྒྱུ་མ་
གཏོགས་པ་ཕན་ཡོན་ཅི་ཡང་མེད་པས་བར་དུ་མི་དགེ་བ་ཡིན། ཐ་མར་སྐྱེ་བ་སྔ་
མའི་བསོད་ནམས་ཟད་པའམ། ཚེ་འདིར་རང་གི་གྲོས་ཉེས་སམ། གཉེན་ཚོའི་
ཤན་ནམ། དགྲ་སྟོབས་ཅན་གྱི་ཤུགས་ཀྱིས་སྟོན་ཀའི་སྤྲིན་ནམ། དཔྱིད་ཀའི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 67
ཆབ་རོམ་བཞིན་རང་བརླག་ལ་འགྲོ་བས་ཟད་པའི་སྡུག་བསྔལ་གྱིས་ཐ་མར་མི་
དགེ་བ་ཡིན་ཏེ། སློབ་དཔོན་མི་ཏི་ནུ་བས། ཟང་ཟིང་ཕྱིར་ན་རྩོད་འགྱུར་
ཏེ། ། ཟང་ཟིང་མེད་པ་བདེ་བའི་མཆོག ། ཟང་ཟིང་ཡོངས་སུ་སྤངས་པ་
ལས། ། ཆུ་སྐྱར་བདེ་བ་ཐོབ་ལ་ལྟོས། ། ཞེས་བྱ་བ་དང་། སྔར་སྦྱིན་པའི་
སྐབས་སུ་ཡོ་བྱད་ལ་ཆགས་པའི་ཉེས་པས། བསག་དང་བསྲུང་དང་བརླག་པའི་
གདུང་བ་ཡིས། ། ཞེས་བྱ་བ་ལ་སོགས་པ་བཤད་པར་བྱ་བ་དང་། གཞན་ཡང་།
འདོད་ལྡན་རྣམས་ལ་དེ་ལ་སོགས། ། ཉེས་དམིགས་མང་ལ་མནོག་ཆུང་སྟེ། །
ཤིང་རྟ་འདྲེན་པའི་ཕྱུགས་དག་གིས། ། རྩྭ་ནི་ཁམ་གང་ཟོས་པ་བཞིན། ། ཞེས་
བྱ་བ་ལ་སོགས་པ་དྲན་པར་བྱས་ལ་ཆགས་པ་སྤང་ངོ༌། ། གཉིས་པ་དབེན་པའི་
ཡོན་ཏན་དྲན་པར་བྱ་བ་ཡང་། སྤྱོད་འཇུག་ལས། ནགས་ན་རི་དྭགས་བྱ་
རྣམས་དང་། ། ཤིང་རྣམས་མི་སྙན་རྗོད་མི་བྱེད། ། འགྲོགས་ན་བདེ་བ་དེ་
དག་དང་། ། ནམ་ཞིག་ལྷན་ཅིག་གནས་པར་འགྱུར། ། ཕུག་གམ་ལྷ་ཁང་སྟོང་
པའམ། ། ལྗོན་ཤིང་དྲུང་དུ་གནས་བཅས་ཏེ། ། ནམ་ཞིག་རྒྱབ་ཏུ་མི་བལྟ་
བར། ། ཆགས་པ་མེད་པར་འགྱུར་ཞིག་གུ། ། ས་ཕྱོགས་བདག་གིར་བཟུང་
མེད་པར། ། རང་བཞིན་གྱིས་ནི་ཡངས་རྣམས་སུ། ། རང་དབང་སྤྱོད་ཅིང་
ཆགས་མེད་པར། ། ནམ་ཞིག་བདག་གིས་གནས་པར་འགྱུར། ། ལྷུང་བཟེད་
ལ་སོགས་ཉི་ཚེ་དང་། ། ཀུན་ལ་མི་མཁོའི་གོས་འཆང་ཞིང་། ། ལུས་འདི་སྦ་
བར་མ་བྱས་ཀྱང་། འཇིགས་མེད་གནས་པར་ནམ་ཞིག་འགྱུར། ། དུར་ཁྲོད་
སོང་ནས་གཞན་དག་གི། ། རུས་གོང་དག་དང་བདག་གི་ལུས། ། འཇིག་པའི་
ཆོས་ཅན་དག་ཏུ་ནི། ། ནམ་ཞིག་མགོ་སྙོམས་བྱེད་པར་འགྱུར། ། ཞེས་བྱ་བ་
ལ་སོགས་པ་དང་། ། འཇིག་རྟེན་ཀུན་ནས་གདུང་བཞིན་དུ། ། ཇི་སྲིད་སྐྱེས་
བུ་བཞི་ཡིས་ནི། ། དེ་ལས་དེ་ནི་མ་བཏེག་པ། ། དེ་སྲིད་དུ་ནི་ནགས་སུ་



68
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོང་། ། བཤེས་མེད་འཁོན་པ་མེད་བྱས་ནས། ། ལུས་འདི་གཅིག་པུ་དབེན་
གནས་ཏེ། ། སྔ་ནས་ཤི་དང་འདྲར་བརྩིས་ནས། ། ཤི་ནས་མྱ་ངན་བྱེད་པ་
མེད། ། འདི་ཡིས་སངས་རྒྱས་རྗེས་དྲན་སོགས། ། སུས་ཀྱང་གཡེང་བར་
འགྱུར་བ་མེད། ། དེ་བས་ཤིན་ཏུ་མདངས་དགའ་བའི། ། ནགས་ཚལ་ཚེགས་
ཆུང་བདེ་སྐྱིད་ཅིང་། ། གཡེང་བ་ཐམས་ཅད་ཞི་བྱེད་པར། ། བདག་ཉིད་
གཅིག་པུ་གནས་པར་བྱ། ། ཞེས་བྱ་བ་ལ་སོགས་པ་དང་། གཞན་ཡང་སྐྱོ་བའི་
གཏམ་སྐྱེས་རབས་ལས། ཀྱེ་མ་འཇིག་རྟེན་ཉོན་མོངས་དག ། གནས་པ་མི་
བརྟན་མི་དགར་འགྱུར། ། ཀུ་མུ་ཏ་ཡི་དཔལ་འདི་ཡང་། ། དྲན་པར་བྱ་བ་
ཉིད་དུ་འགྱུར། ། ཞེས་གསུངས་པའི་དོན་ཀུ་མུ་ཏའི་དགའ་སྟོན་ལ་སོགས་པ་ད་
ལྟར་གྱི་ལྟད་མོ་དང་བདེ་སྐྱིད་ལ་སོགས་པ་ཐམས་ཅད་མི་རྟག་པའི་ཕྱིར་དེ་མ་
ཐག་འཛད་དེ། དེའི་ཚེ་འདི་ལྟར་བྱུང་བ་ལ་ཞེས་དྲན་པས་མི་དགའ་བའི་རྒྱུར་
འགྱུར་བ་གསུངས་པ་ལ་སོགས་པ་བསམས་ལ་དབེན་པ་ལ་གནས་པར་བྱའོ། །
གཉིས་པ་འབྲས་བུའི་གཉེན་པོ་ནི། བསམ་གཏན་ཡིན་པ་དེ་ལ་གསུམ་
སྟེ། འཇིག་རྟེན་པ་དང་ཐུན་མོང་བའི་བསམ་གཏན་དང་། ཉན་ཐོས་དང་
ཐུན་མོང་བའི་བསམ་གཏན་དང་། ཐེག་པ་ཆེན་པོ་ཐུན་མོང་མ་ཡིན་པའི་
བསམ་གཏན་ནོ། ། དང་པོ་ལ་བསམ་གཏན་གྱི་ཉེར་བསྡོགས་བདུན་དང་།
དངོས་གཞི་བསམ་གཏན་དང་པོ་ལ་སོགས་པ་བསྒོམ་པ་སྟེ་ཇི་ལྟར་ནུས་པ་བཞིན་
བསླབ་སྟེ། འོག་ཏུ་བསྒོམ་ལམ་དུ་ཤེས་པར་བྱའོ། ། གཉིས་པ་ཉན་ཐོས་དང་
ཐུན་མོང་བ་ནི་མི་རྟག་པ་ལ་སོགས་པ་འཁོར་བའི་ཉེས་དམིགས་བསམས་ནས་
ལམ་ལ་འཇུག་པ་ནི། ཚུལ་གཉིས་ཏེ། སྔོན་འགྲོའི་བསྒོམ་པ་དང་། དངོས་
གཞིའི་བསྒོམ་པའོ། ། དང་པོ་ནི་ཉོན་མོངས་པ་ཤས་ཆེ་ན་མི་སྡུག་པ་ནས་
བརྩམས། རྣམ་པར་རྟོག་པ་ཤས་ཆེ་ན་བགྲང་བ་དང་རྗེས་སུ་རྟོག་པ་རླུང་ནས་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 69 །
བསྒོམ་སྟེ། མཛོད་ལས། དེ་ལ་འཇུག་པ་མི་སྡུག་དང༌། ། དབུགས་དབྱུང་
རྔུབ་པས་དྲན་པ་ཡིས། ། འདོད་ཆགས་རྣམ་རྟོག་ལྷག་རྣམས་ལ། ། ཞེས་
གསུངས་པ་ལྟར་རོ། ། གཉིས་པ་དངོས་གཞི་ནི། ལམ་ལྔ་བྱང་ཆུབ་ཀྱི་ཕྱོགས་
ཀྱི་ཆོས་སུམ་ཅུ་རྩ་བདུན་ལྟར་བསྒོམ་སྟེ། དྲན་པ་ཉེ་བར་གཞག་པ་བཞིས་
ཚོགས་ཀྱི་ལམ། ཡང་དག་པར་སྤོང་བ་བཞིས་དྲོད། རྫུ་འཕྲུལ་གྱི་རྐང་པ་
བཞིས་རྩེ་མོ། དབང་པོ་ལྔས་བཟོད་པ། སྟོབས་ལྔས་འཇིག་རྟེན་ཆོས་མཆོག
འཕགས་པའི་ལམ་ཡན་ལག་བརྒྱད་ཀྱིས་མཐོང་ལམ། བྱང་ཆུབ་ཀྱི་ཡན་ལག་
བདུན་གྱིས་བསྒོམ་ལམ་སྟེ་འདི་དག་ཐེག་པ་ཆེན་པོ་དང་དམིགས་པ་དང་གོ་
རིམས་ལ་སོགས་པའང་མི་མཐུན། ཐེག་པ་དམན་པ་ཡིན་པས་རེ་ཞིག་བཞག་
གོ། ། །
གསུམ་པ་ཐེག་པ་ཆེན་པོའི་བསྒོམ་པ་ལའང་གཉིས་ལས། སེམས་ཙམ་
པའི་ལུགས། སློབ་དཔོན་ཐོགས་མེད་སྐུ་མཆེད་ཀྱི་རྗེས་སུ་འབྲང་བའི་ལམ་གྱི་
རིམ་པ་ནི་ཐེག་པ་བསྡུས་ལ་སོགས་པར་ཤེས་པར་བྱ་བས་འདིར་མ་སྨོས་སོ། །
དབུ་མའི་ལུགས། སློབ་དཔོན་འཕགས་པ་ཡབ་སྲས་ཀྱི་དགོངས་པ་སྤྱོད་འཇུག་
བསམ་གཏན་ལེའུར་འབྱུང་བ་ཉམས་སུ་བླང་བའི་ཚུལ་འདིར་བཤད་དོ། །
དེའང་སློབ་དཔོན་གྱིས་བྱང་ཆུབ་ཀྱི་སེམས་བསྒོམ་པ་ནས་གསུངས་མོད་ཀྱི།
དེའི་སྔོན་དུ་ཚད་མེད་བཞི་བསྒོམས་ན་བྱང་ཆུབ་ཀྱི་སེམས་གོམས་པ་སླ་བས་དེ་
བརྗོད་པར་བྱའོ། ། དེའང་མདོ་སྡེ་རྒྱན་ལས། སེམས་ཅན་རྣམས་ལ་བརྩེ་བ་
ཅན། ། ཕྲད་དང་བྲལ་བའི་དགོངས་པ་ཅན། ། མི་འབྲལ་བ་ཡི་དགོངས་པ་
ཅན། ། ཕན་བདེ་དགོངས་ཁྱོད་ལ་ཕྱག་འཚལ། ། ཞེས་གསུངས་པས་སྔ་མ་
གསུམ་བདེ་བའི་ དགོངས་པ་ཡིན་ལ། ཕྱི་མ་ནི་ཕན་པའི་དགོངས་པ་ཡིན་
ནོ། ། དེ་དག་ཀྱང་བརྩེ་བས་སེམས་ཅན་བདེ་བ་དང་ཕྲད་པར་འདོད་པ་བྱམས་



70 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ། སྡུག་བསྔལ་དང་བྲལ་བར་འདོད་པ་སྙིང་རྗེ། དེ་གཉིས་དང་མི་འབྲལ་
བར་འདོད་པ་དགའ་བ། དགྲ་གཉེན་དང་ཆགས་སྡང་ལ་སོགས་པ་ཆོས་བརྒྱུད་
སྙོམས་པར་འདོད་པ་བཏང་སྙོམས་སོ། ། ཚད་མེད་བཞི་པོ་དེ་ཉམས་སུ་ལེན་ན་
བྱམས་སྙིང་རྗེ་གཉིས་སུ་བསྡུས་ལ་ཉམས་སུ་བླང་སྟེ། མདོ་སྡེ་རྒྱན་ལས། སྙིང་
རྗེའི་ཆུ་བ་བྱམས་པ་སྟེ། ། དེ་སྡུག་བསྔལ་ལས་ཡང་དག་འབྱུང་། ། ཞེས་
གསུངས་པ་ལྟར་རོ། ། དེ་ལ་ཐོག་མར་བྱམས་པས་བསྒོམ་པ་ལའང་། གང་ལ་
བསྒོམ་པའི་ཡུལ་དང་། ཇི་ལྟར་བསྒོམ་པའི་ཚུལ་དང་། དེ་ལྟར་བསྒོམས་པའི་
ཕན་ཡོན་གསུམ་ལས། དང་པོ་ནི་སེམས་ཅན་བདེ་བ་དང་སྡུག་བསྔལ་གཉིས་
ཀ་མེད་པའི་བཏང་སྙོམས་དང་། བདེ་བའི་རྒྱུ་དམ་པའི་ཆོས་དང་མ་ཕྲད་པ་
རྣམས་དང་། ཕྲད་ཀྱང་སངས་རྒྱས་དང་བྱང་ཆུབ་སེམས་དཔའི་ཡོན་ཏན་མ་
ཐོབ་པ་རྣམས་ལ་བསྒོམ་པ་ཡིན་ནོ། །
གཉིས་པ་ཇི་ལྟར་བསྒོམ་པའི་ཚུལ་ནི་སེམས་ཅན་ཐམས་ཅད་གཉེན་དུ་
ཤེས་ན་བྱམས་པ་བསྒོམ་སླ་བས་མདོ་ལ་ལ་ནས་མར་བསྒོམ་པར་བཤད། རྡོ་རྗེ་
རྩེ་མོ་ལ་སོགས་པ་རྒྱུད་འགའ་ལས་བུར་བསྒོམ་པར་བཤད་མོད་ཀྱི། ཕ་དང་
སྤུན་ཟླ་ལ་སོགས་པར་མ་གྱུར་པ་མེད་པས་རང་གང་སེམས་ལ་ཉེ་ཞིང་གཅགས་
པ་དེར་སེམས་ཅན་ཐམས་ཅད་བསྒོམས་ལ་བྱམས་པ་སྦྱང་། དེའང་སེམས་ཅན་
བདེ་བ་དང་ལྡན་པ་རྐྱང་པས་མི་ཕན་པས། སེམས་ཅན་ཐམས་ཅད་བདེ་བ་
དང་བདེ་བའི་རྒྱུ་དང་ལྡན་གྱུར་ཅིག ། ཅེས་རྐང་གི་ཁོང་རུས་པའི་གཏིང་ནས་
བསྒོམ། དེ་ལ་བདེ་བ་ནི་ལུས་དང་སེམས་ཆོས་དང་མཐུན་པའི་སྐྱེད་པ་ཐོབ་
པའོ། ། བདེ་བའི་རྒྱུ་ནི་སེམས་ཅན་རྣམས་དམ་པའི་ཆོས་དང་ཕྲད་པར་འདོད་
པ་སྟེ། རྒྱུ་ཆོས་སྤྱོད་པ་ལས་འབྲས་བུ་གཏན་གྱི་བདེ་བ་འབྱུང་བའི་ཕྱིར་རོ། །
དེ་ལྟར་ཡང་ཡང་འདྲིས་པས་སེམས་ཅན་ཐམས་ཅད་ལ་མ་བུ་གཅིག་ཕ་ལ་བྱམས་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
71
པ་ལྟ་བུ་སྐྱེའོ། ། གསུམ་པ་དེ་ལྟར་བསྒོམ་པའི་ཕན་ཡོན་ནི། མདོ་ལས། བྱེ་
བ་ཁྲག་ཁྲིག་གཏམས་པའི་ཞིང་རྣམས་ན། ། མཆོད་པའི་བྱེ་བྲག་ཇི་སྙེད་ཡོད་པ་
ཡིས། ། སྐྱེས་ཆེན་རྣམས་ལ་ཉིན་རེ་ཕུལ་བ་ཡིས། ། བྱམས་པའི་སེམས་ཀྱི་
གྲངས་དང་ཆར་མི་ཕོད། ། ཅེས་བྱ་བ་དང་། རིན་ཆེན་ཕྲེང་བ་ལས། རྗེ་
ཆོས་སུམ་བརྒྱའི་ཁ་ཟས་དག ། ཉིན་རེ་དུས་སུ་བྱིན་པ་བས། ། བྱམས་པ་ཡུད་
ཙམ་ཐང་གཅིག་གིས། ། བསོད་ནམས་དེ་འདྲའི་ཆར་མི་ཕོད། ། ཅེས་བྱ་བ་ལ་
སོགས་པ་གསུངས་པས། གནས་སྐབས་སུ་ཚངས་པའི་འཇིག་རྟེན་དུ་སྐྱེ། དེར་
མ་སྐྱེས་ཀྱང་ལྷ་མི་བྱམས་པ་ལ་སོགས་པ་ཡོན་ཏན་བརྒྱད་ཐོབ། མཐར་ཐུག་
སངས་རྒྱས་ཀྱི་རྒྱུར་འགྱུར་ཏེ། དཔེར་ན་རྒྱལ་པོ་བྱམས་པའི་སྟོབས་ཀྱི་སྐྱེས་
རབས་སམ། གཾ་གཱ་དང་ཡ་མུ་ནི་འདུས་པར་མ་སྨད་ཤི་བ་ཚངས་པར་སྐྱེས་པའི་
ལོ་རྒྱུས་བཞིན་ནོ། །
གཉིས་པ་སྙིང་རྗེ་བསྒོམ་པ་ལ་བཞི་སྟེ། གང་ལ་བསྒོམ་པའི་ཡུལ། དེ་
སྐྱེ་བའི་རྐྱེན། ཇི་ལྟར་བསྒོམ་པའི་ཚུལ། དེ་ལྟར་བསྒོམས་པའི་ཕན་ཡོན་
ནོ། ། དང་པོ་ལ་གཉིས་ལས་ཡུལ་ཕྱེ་ནས་བསྒོམ་པ་ནི། མདོ་སྡེ་རྒྱན་ལས།
རབ་འབར་ དགྲ་ཡི་ དབང་ དུ་ སོང་། ། སྡུག་ བསྔལ་ གྱིས་ནོན་མུན་ པས་
བསྒྲིབས། ། བགྲོད་དཀའི་ལམ་དུ་ཀུན་དུ་ཞུགས། ། འཆིང་བ་ཆེ་དང་ཡང་
དག་ལྡན། ། ཟས་ཆེན་དུག་དང་འདྲེས་ལ་ཞེན། ། ལམ་ནི་རབ་ཏུ་སྟོར་གྱུར་
པ། ལམ་གོལ་རབ་ཞུགས་སྟོབས་ཆུང་བའི། ། སེམས་ཅན་རྣམས་ལ་སྙིང་
རྗེའོ། ། ཞེས་གསུངས་པས། རབ་འབར་ཏེ་འདོད་པའི་འདོད་ཆགས་ཀྱི་
འདོད་པའི་བདེ་བ་ལ་ཆགས་པ་རྣམས་ལའོ། ། དགྲ་བོའི་དབང་དུ་སོང་བ་ནི་
དགེ་བ་ལ་ཞུགས་པ་ལ་བདུད་ཀྱི་བར་ཆད་བྱས་པ་རྣམས་སོ། ། སྡུག་བསྔལ་
གྱིས་ནོན་པ་ནི་ངན་སོང་གསུམ་གྱི་སྡུག་བསྔལ་གྱིས་ཟིལ་གྱིས་ནོན་པ་རྣམས་



72 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོ། ། མུན་པས་བསྒྲིབས་པ་ནི་ཤན་པ་ལ་སོགས་པ་གཅིག་ཏུ་ཉེས་པ་སྤྱོད་པ་
རྣམས་ཏེ། ལས་ཀྱི་རྣམ་པར་སྨིན་པ་ལ་ཀུན་དུ་རྨོངས་པའོ། ། བགྲོད་དཀའི་
ལམ་ལ་ཞུགས་པ་ནི་འཁོར་བ་ལས་གཏན་མི་གྲོལ་བ་རྣམས་སོ། ། འཆིང་བ་
ཆེན་པོ་དང་ལྡན་པ་ནི་མུ་སྟེགས་ཅན་གྱི་ལམ་ལ་ཀུན་དུ་ཞུགས་པ་རྣམས་ཏེ་ལྟ་བ་
ངན་པ་སྣ་ཚོགས་ཀྱི་འཆིང་བ་དམ་པོས་བཅིངས་པའི་ཕྱིར་རོ། ། ཟས་ཆེན་དུག་
དང་འདྲེས་པ་ལ་ཞེན་པ་ནི་སྙོམས་འཇུག་གི་བདེ་བ་ཉོན་མོངས་པ་ཅན་ལ་ཞེན་
པ་སྟེ། ཁ་ཟས་དུག་དང་འདྲེས་པ་ལྟར། དེ་ལས་རབ་ཏུ་ཉམས་པར་འགྱུར་
བའི་ཕྱིར་རོ། ། ལམ་རབ་ཏུ་སྟོར་བ་ནི་མངོན་པའི་ང་རྒྱལ་ཅན་རྣམས་ཏེ་ཐར་
པའི་ལམ་ནོར་བའི་ཕྱིར་རོ། ། ལམ་གོལ་བ་ལ་ཞུགས་པ་ནི་མ་ངེས་པ་ཐེག་པ་
དམན་པ་ལ་ཞུགས་པ་རྣམས་སོ། ། སྟོབས་ཆུང་བ་ནི་བྱང་ཆུབ་སེམས་དཔའ་
ཚོགས་ཡོངས་སུ་མ་རྫོགས་པ་རྣམས་ཏེ། དེ་ལྟར་ན་སེམས་ཅན་རྣམ་པ་བཅུ་པོ་
འདི་ནི་བྱང་ཆུབ་སེམས་དཔའི་སྙིང་རྗེའི་དམིགས་པའི་ཡུལ་ཡིན་ནོ། ། གཞན་
ཡང་ཕ་རོལ་ཏུ་ཕྱིན་པ་དྲུག་དང་འགལ་བ་དྲུག་སྙིང་རྗེའི་ཡུལ་ཡིན་ཏེ། བཀྲེན་
ལ་བརྩེ་དང་མ་རུངས་པ་ལ་བརྩེ། ། ཀུན་འཁྲུགས་ལ་བརྩེ་བག་མེད་རྣམས་ལ་
བརྩེ། ། ཡུལ་གྱི་གཞན་དབང་ཅན་ལ་སྙིང་རྗེ་དང་། ། ལོག་པར་མངོན་པར་
ཞེན་ལ་སྙིང་རྗེའོ། ། ཞེས་གསུངས་པས། བཀྲེན་པ་ནི་སེར་སྣ་ཅན། མ་
རུངས་པ་ཚུལ་ཁྲིམས་འཆལ་བས་གཞན་ལ་གནོད་པ། ཀུན་ཏུ་འཁྲུགས་པ་ཁྲོ་
བ། བག་མེད་པ་ལེ་ལོ་ཅན། ཡུལ་གྱི་གཞན་དབང་ཅན་ནི་འདོད་པ་ལ་སེམས་
གཡེངས་པ། ལོག་པར་མངོན་པར་ཞེན་པ་ནི་ཤེས་རབ་འཆལ་བ་མུ་སྟེགས་
ཅན་ལ་སོགས་པའོ། །
གཉིས་པ་བསྡུས་ཏེ་བསྒོམ་པའི་ཚུལ་ནི། མདོ་སྡེ་རྒྱན་ལས། དེ་བཞིན་
གཤེགས་པ་དེ་ནི་དེར་ཞུགས་ནས། ། རི་དབང་མཐོ་སྟེང་བཞུགས་བཞིན་འགྲོ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
73
ལ་གཟིགས། ། ཞི་ལ་མངོན་དགའི་ཡིད་ལའང་ཐུགས་རྗེ་ན། ། སྲིད་ལ་མངོན་
དགའི་ཡིད་ལ་སྨོས་ཅི་དགོས། ། ཞེས་གསུངས་པས། འཁོར་འདས་གཉིས་ཀ་
སྙིང་རྗེའི་ཡུལ་ཏེ། དེའང་ཉན་ཐོས་དང་རང་སངས་རྒྱས་རང་དོན་མ་རྫོགས།
གཞན་དོན་མི་འགྲུབ། བརྒྱ་ལ་འཚང་རྒྱ་ཡང་སོ་སོའི་སྐྱེ་བོ་འཚང་རྒྱ་བ་བས་
བསྐལ་པ་ཆེན་པོ་བཞི་བཅུ་ལ་སོགས་པར་འགྱངས་པས་ལམ་གོལ་བའི་ཕྱིར་སྙིང་
རྗེའི་ཡུལ་ཡིན་ནོ། ། གཉིས་པ་འཁོར་བ་ལ་སྡུག་བསྔལ་གྱི་རྒྱུ་དང་འབྲས་བུ་ལ་
སྤྱོད་པ་གཉིས་ལས། དང་པོ་ནི་ལྷ་དང་མི། འཁོར་དང་ལོངས་སྤྱོད་ཕུན་སུམ་
ཚོགས་ཀྱང་བསམ་པ་མི་དགེ་བས་ཟིན་པ། སྦྱོར་བ་བླ་མ་དང་དཀོན་མཆོག་
གསུམ་དང་སེམས་ཅན་ལ་གནོད་པ་བྱེད་པ་དང་། ཆོས་ནོར་བ་ལ་ཞུགས་པ་
རྣམས་མདའ་འཕངས་པ་ལྟར་ངན་སོང་དུ་འགྲོ་བས། དེ་དག་ཁྱད་པར་དུ་
སྙིང་རྗེ་བའི་ཡུལ་ཡིན་ནོ། །
གཉིས་པ་འབྲས་བུ་ལ་སྤྱོད་པའང་ངན་སོང་གསུམ་དང་། མཐོ་རིས་ཀྱི་
བཀྲེན་ཅིང་ཕོངས་པ་དང་། ལུས་ན། སེམས་མྱ་ངན་གྱིས་ཟིན། མཛའ་བ་
དང་བྲལ། སྡང་བ་དང་ཕྲད། ལུས་རྒས། སེམས་ཞུམ། མཐོན་པོ་དམས།
འདོད་པ་མ་རྙེད་པ་དེ་དག་སྙིང་རྗེའི་ཡུལ་ཡིན་ཏེ། འདི་དག་གི་སྐབས་སུ་མྱ་
ངན་ལས་འདས་པའི་ཉེས་དམིགས་དང་། འཁོར་བའི་སྡུག་བསྔལ་ཅི་རིགས་པ་
བཤད་པར་བྱའོ། ། གཉིས་པ་དེ་སྐྱེ་བའི་རྐྱེན་ནི། བདེ་དང་སྡུག་བསྔལ་དེ་རྒྱུ་
ལས། ། བྱང་ཆུབ་སེམས་དཔའི་སྙིང་རྗེ་སྟེ། ། རྒྱུ་དང་བཤེས་གཉེན་རང་
བཞིན་ལས། ། བྱང་ཆུབ་སེམས་དཔའི་སྙིང་རྗེའོ། ། ཞེས་གསུངས་པས།
ཕྱེད་གོང་མའི་དོན་དམིགས་པའི་རྐྱེན་གསུམ་སྟེ། ཚོར་བ་བདེ་བ་ལས་འགྱུར་
བའི་སྡུག་བསྔལ། སྡུག་བསྔལ་ལ་སྡུག་བསྔལ་གྱི་སྡུག་བསྔལ། དེ་གཉིས་ཀྱི་རྒྱུ་
བཏང་སྙོམས་ལས་འདུ་བྱེད་ཀྱི་སྡུག་བསྔལ་འབྱུང་སྟེ། མདོ་ལས། ཚོར་བ་



74 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གང་ཅི་ཡང་རུང་བ་དེ་ཐམས་ཅད་སྡུག་བསྔལ་བའོ། ། ཞེས་གསུངས་པའང་དེ་
ལ་དགོངས་སོ། ། དེ་ལྟར་སྡུག་བསྔལ་གསུམ་སྙིང་རྗེ་སྐྱེ་བའི་དམིགས་པའི་རྐྱེན་
ཡིན་ནོ། ། ཕྱེད་འོག་མའི་དོན། རྒྱུའི་རྐྱེན་སྙིང་རྗེའི་ས་བོན། བདག་པོའི་
རྐྱེན་དགེ་བའི་བཤེས་གཉེན། མཚུངས་པ་དེ་མ་ཐག་པའི་རྐྱེན། རང་བཞིན་
ཏེ། དེ་ལྟར་ན་རྐྱེན་བཞི་ལས་སྙིང་རྗེ་སྐྱེའོ། །
གཉིས་པ་སྙིང་རྗེ་ཇི་ལྟར་བསྒོམ་པའི་ཚུལ་ལ་གསུམ་ལས། མུ་སྟེགས་
གང་ཟག་ལ་དམིགས་པའི་སྙིང་རྗེ་བསྒོམ་སྟེ། རྟག་གཅིག་རང་དབང་ཅན་གྱི་
སེམས་ཅན་འདི་རྣམས་རྟག་གཅིག་རང་དབང་ཅན་གྱི་སྡུག་བསྔལ་དང་བྲལ་
བར་འདོད་པའོ། ། ཉན་ཐོས་ཆོས་ལ་དམིགས་པའི་སྙིང་རྗེ་བསྒོམ་སྟེ་ཕུང་པོ་
ཁམས་དང་སྐྱེ་མཆེད་དུ་མ་ཆོས་ཙམ་དང་འབྲེལ་བའི་སེམས་ཅན་འདི་རྣམས་དུ་
མ་ཆོས་ཙམ་གྱི་སྡུག་བསྔལ་དང་བྲལ་ན་ཅི་མ་རུང་སྙམ་པའོ། ། སྔ་མ་འདི་
གཉིས་ནི་ཐེག་པ་ཆེན་པོ་པས་མི་བསྒོམ་སྟེ་ཤེས་རབ་སྟོང་པ་ཉིད་དང་འགལ་
བའི་ཕྱིར་རོ། །
གསུམ་པ་བྱང་ཆུབ་སེམས་དཔའ་རྣམས་ཀྱིས་བསྒོམ་པ་ནི་དམིགས་པ་
མེད་པའི་སྙིང་རྗེ་ཆེན་པོ་སྟེ། སྒྱུ་མ་ལྟ་བུའི་སེམས་ཅན་འདི་རྣམས་སྒྱུ་མ་ལྟ་བུའི་
སྡུག་བསྔལ་རྒྱུ་འབྲས་དང་བྲལ་ན་ཅི་མ་རུང་སྙམ་དུ་བསྒོམ་མོ། ། བཞི་པ་དེ་
ལྟར་སྙིང་རྗེ་བསྒོམས་པའི་ཕན་ཡོན་ནི། མདོ་སྡེ་རྒྱན་ལས། བྱང་ཆུབ་སེམས་
དཔའ་སྡུག་བསྔལ་མེད། ། བརྩེ་བས་སྡུག་བསྔལ་འགྱུར་བ་མེད། ། དེ་ལ་དང་
པོར་ཀུན་ཏུ་སྐྲག ། རེག་ན་ཤིན་ཏུ་མངོན་པར་དགའ། ། ཞེས་གསུངས་པས།
དེའི་དོན་ནི་སེམས་ཅན་གྱི་སྡུག་བསྔལ་མེད་པར་བྱ་བའི་ཕྱིར། དང་པོ་མོས་པ་
སྤྱོད་པའི་ས་ལ་བདག་གཞན་མཉམ་པའི་སྡུག་བསྔལ་ལ་མ་རིག་པའི་ཕྱིར་གཞན་
ལ་སྙིང་རྗེས་བདག་སྡུག་བསྔལ་སྐྱེ་བ་དེ་ལ་དང་པོ་སྐྲག་པར་འགྱུར་རོ། ། ལྷག་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 75
པའི་བསམ་པ་རྣམ་པར་དག་པའི་ས་ལ་རེག་ནས་གཟོད་ཤིན་ཏུ་དགའ་བ་
སྐྱེའོ། ། དེའང་འཕགས་པ་ཆོས་ཡང་དག་པར་སྡུད་པའི་མདོ་ལས། སྤྱན་རས་
གཟིགས་དབང་ ཕྱུག་ གིས་ གསོལ་བ། བཅོམ་ལྡན་འདས་བྱང་ཆུབ་སེམས་
དཔའ་ཆོས་ཤིན་ཏུ་མང་པོ་ལ་བསླབ་པར་མི་བགྱིའོ། ། བྱང་ཆུབ་སེམས་དཔས་
ཆོས་གཅིག་རབ་ཏུ་རྟོགས་ཤིང་བཟུང་བར་བགྱིས་ན་སངས་རྒྱས་ཀྱི་ཆོས་ཐམས་
ཅད་དེའི་ལག་མཐིལ་དུ་མཆིས་པ་ལགས་སོ། ། གཅིག་པོ་གང་ཞེ་ན། སྙིང་རྗེ་
ཆེན་པོའོ། ། བཅོམ་ལྡན་འདས་སྙིང་རྗེ་ཆེན་པོས་ནི་སངས་རྒྱས་ཀྱི་ཆོས་ཐམས་
ཅད་ལག་མཐིལ་དུ་མཆིས་པ་ལགས་སོ། ། ཞེས་བྱ་བ་ལ་སོགས་པ་གསུངས་པས།
གནས་སྐབས་དང་མཐར་ཐུག་གི་ཕན་ཡོན་ཐམས་ཅད་སྙིང་རྗེ་ལས་འབྱུང་བ་
ཡིནནོ། ། དེ་ལྟར་བྱམས་པ་དང་སྙིང་རྗེ་གོམས་ན་བྱང་ཆུབ་ཀྱི་སེམས་སྐྱེ་སླ་
བས། དེ་བསྒོམ་པ་ལ་གསུམ་སྟེ། བདག་གཞན་མཉམ་པར་བསྒོམ་པ་དང་།
བརྗེ་བ་བསྒོམ་པ། དེ་དག་མཐར་ཕྱིན་པའི་ཐབས་སོ། ། དེའང་སྤྱོད་འཇུག་
ལས། བདག་དང་གཞན་དུ་མཉམ་པ་ནི། ། དང་པོ་ ཉིད་ དུ་འབད་དེ་
བསྒོམ། ། བདེ་དང་སྡུག་བསྔལ་མཉམ་པས་ན། ། ཐམས་ཅད་བདག་བཞིན་
བསྲུང་བར་བྱ། ། ཞེས་གསུངས་པ་ལྟར་ཐོག་མར་བདག་གཞན་མཉམ་པའི་
བྱང་ཆུབ་ཀྱི་སེམས་བསྒོམ་མོ། ། དེའི་ཚུལ་འདི་ལྟར་བསྒོམ་སྟེ། ནམ་མཁའི་
མཐའ་དང་མཉམ་པའི་སེམས་ཅན་ཐམས་ཅད། བདག་གི་ཕ་མ་གཉེན་ཚོར་མ་
གྱུར་པ་གང་ཡང་མེད་དེ། སློབ་དཔོན་ཀླུ་སྒྲུབ་ཀྱིས། ། མ་ཡི་གྲངས་ནི་རྒྱ་ཤུག་
ཚིག་གུ་ཙམ། ། རི་ལུང་བགྲངས་ཀྱང་ས་ཡིས་ལང་མ་ཡིན། ། ཞེས་གསུངས་པ་
ལ་སོགས་པའི་ལུང་དང་རིགས་པས་སེམས་ཅན་ཐམས་ཅད་རང་གི་ཉེ་དུར་སྤྲོས་
པ་བཅད་ལ། དེ་ནས་གཟོད་བདག་ལ་བདེ་བ་སྐྱེས་པ་ན། སེམས་ཅན་ཐམས་
ཅད་བདག་གི་བདེ་བ་དང་བདེ་བའི་རྒྱུ་འདི་ལྟ་བུ་དང་ལྡན་པར་གྱུར་ཅིག་ཅེས་



--
-
76 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞེ་ཐག་པས་བསྒོམ། ཡང་བདག་ལ་སྡུག་བསྔལ་ཞིག་སྐྱེས་ན་ཡང་། བདག་
དང་སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་འདི་ལྟ་བུ་དང་
བྲལ་བར་གྱུར་ཅིག་སྙམ་དུ་རྐང་གི་ཁོང་རུས་པའི་གཏིང་ནས་བསྒོམ། དེའི་ཚེ་
བསམ་པ་ལ་གགས་འདི་ལྟ་བུ་སྐྱེ་སྲིད་དེ་བདག་གི་སྡུག་བསྔལ་སེལ་བ་གཞན་ལ་
མི་རེ། གཞན་གྱིས་སྡུག་བསྔལ་བདག་གིས་བསལ་བ་མི་འགྲུབ་སྙམ་པ་ཉན་
ཐོས་ཀྱི་བློ་སྐྱེ་ན། སྤྱོད་འཇུག་ལས། མ་འོངས་པ་ཡི་སྡུག་བསྔལ་ཡང་། །
གནོད་མི་བྱེད་ན་ཇི་ལྟར་བསྲུང་། ། ཞེས་གསུངས་པ་ལྟར་རང་ཉིད་ཀྱིའང་ནང་
པར་ཕན་ཆད་ཀྱི་ནད་མེད་པ་དང་ཟས་གོས་ལ་སོགས་པ་ཐོབ་པའི་འབད་པ་
ཡང་ཅི་སྟེ་བྱེད། བདག་སྐད་ཅིག་གིས་འགགས་ནས་དེ་ཕན་ཆད་གཞན་དུ་
འགྱུར་བའི་ཕྱིར་རོ། ། དེ་ལ་འདི་སྙམ་དུ་མ་རིག་པའི་བག་ཆགས་ཀྱིས། ནང་
པར་ཕན་ཆད་ ཀྱང་ བདག་ ཡིན་ ནོ་ སྙམ་ ན་ འཁྲུལ་ ཏེ། སྤྱོད་ འཇུག་ ལས།
བདག་གིས་དེ་ནི་མྱོང་སྙམ་པའི། ། རྣམ་པར་རྟོག་པ་ལོག་པ་སྟེ། ། འདི་ལྟར་
སྐྱེ་བའང་གཞན་ཉིད་ལ། ། འཆི་བ་ཡང་ནི་གཞན་ཞིག་ཡིན། ། ཞེས་གསུངས་
པ་ལྟར་རོ། ། དཔེར་ན་བླུན་པོ་དག་འབབ་ཆུ་འདིས། ན་ནིང་ངའི་གོས་ཁྱེར་
རོ་སྙམ་པ་དང་ནང་པར་ཆུ་འདི་ལས་རྒལ་ལོ་སྙམ་དུ་སེམས་མོད་ཀྱང་། ན་ནིང་
གོས་ཁྱེར་བའི་ཆུ་དེ་ཡང་གཞན་ཡིན་ལ་ནང་པར་བརྒལ་བའི་ཆུ་དེ་ཡང་གཞན་
ཡིན་ནོ། ། དེ་བཞིན་དུ་འདས་པའི་སེམས་ཀྱང་བདག་མ་ཡིན་ལ། མ་འོངས་
པའི་སེམས་ཀྱང་བདག་མ་ཡིན་པར་གཞན་ཡིན་ནོ། ། དེ་ལ་འདི་སྙམ་དུ། མ་
འོངས་པའི་སེམས་ད་ལྟར་གྱི་བདག་མ་ཡིན་ཡང་བདག་གི་སེམས་ཀྱི་རྒྱུན་ཡིན་ནོ་
སྙམ་པའི་སེམས་ཀྱིས་རང་དོན་བསྒྲུབ་བོ་ཞེ་ན། སེམས་ཅན་གཞན་བདག་མ་
ཡིན་ཡང་བདག་གི་སེམས་ཅན་ཡིན་ནོ་སྙམ་པའི་འདུ་ཤེས་ཀྱིས་གཞན་གྱི་དོན་ལ་
འཇུག་པར་བྱའོ། ། གལ་ཏེ་རྟོག་དཔྱོད་བཏང་ན་དེ་ལྟར་ཡིན་ཡང་། མ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 77 །
དཔྱད་པའི་བློ་ངོར་ང་ཡི་རྒྱུན་ཡིན་སྙམ་པའི་འདུ་ཤེས་ཀྱིས་རང་དོན་ལ་འཇུག་
གོ་སྙམ་ན། དེ་ལྟ་ན་སེམས་ཅན་གཞན་ལ་ཡང་ངའི་སེམས་ཅན་ཡིན་ནོ་སྙམ་
པའི་འདུ་ཤེས་ཀྱིས་གཞན་གྱི་དོན་ལ་འཇུག་པར་བྱའོ། ། གལ་ཏེ་མགོ་གང་གི་
ཁ་བ་སྤྲུག་སྙམ་པའི་ཚུལ་གྱིས་རང་རང་གི་དོན་ལ་འབད་ཀྱི། ཕན་ཚུན་གཅིག་
གིས་གཅིག་གི་དོན་སྒྲུབ་མི་ནུས་སོ་སྙམ་ན། སྤྱོད་འཇུག་ལས། རྐང་པའི་སྡུག་
བསྔལ་ལག་པས་མིན། ། ཞེས་གསུངས་པ་ལྟར། རྐང་པ་ལ་ཚེར་མ་ཟུག་པ་
ཡང་ལག་པས་ཅི་སྟེ་མི་འདོན། ། དེ་བཞིན་དུ་མིག་ཏུ་རྡུལ་སོང་བ་ལ་ལག་པ་
དང་། བུ་ཚའི་དོན་ཕ་མ་དང༌། ཁར་ཟན་འཛུད་པ་ལ་ལག་པ་ལ་སོགས་པ་
ཡང་རང་རང་གི་དོན་བྱེད་དགོས་པར་འགྱུར་ཏེ་ཧ་ཅང་ཐལ་ལོ། ། མདོར་ན་
ཕན་ཚུན་གཅིག་གིས་གཅིག་གི་དོན་མ་བྱས་པར་རང་རང་གི་དོན་བསྒྲུབ་དགོས་
ན་འགྲུབ་པ་ཤིན་ཏུ་དཀའོ། ། དེས་ན་དེ་ལྟར་ཤེས་པར་བྱས་ལ་སེམས་ཅན་གྱི་
དོན་ལ་འཇུག་པར་བྱའོ། །
གཉིས་པ་བདག་གཞན་བརྗེ་བའི་བྱང་ཆུབ་ཀྱི་སེམས་བསྒོམ་པ་ཡང་།
སྤྱོད་འཇུག་ལས། བདག་བདེ་གཞན་གྱི་སྡུག་བསྔལ་དག ། ཡང་དག་བརྗེ་
བར་མ་བྱས་ན། ། སངས་རྒྱས་ཉིད་དུ་མི་འགྲུབ་ཅིང་། ། འཁོར་བ་ན་ཡང་
བདེ་བ་མེད། ། ཅེས་གསུངས་པ་ལྟར། བདག་གི་བདེ་བ་སེམས་ཅན་ལ་སྦྱིན།
སེམས་ཅན་གྱི་སྡུག་བསྔལ་བདག་གི་བསླང་ངོ་། ། དེའི་དམིགས་པ་ཡང་།
དམན་སོགས་བདག་ཏུ་བྱས་པ་དང་། ། གཞན་ཉིད་དུ་ནི་བདག་བྱས་ནས། །
རྣམ་རྟོག་མེད་ པའི་ སེམས་ ཀྱིས་ སུ། ། ཕྲག་དོག་ འགྲན་ སེམས་ ང་ རྒྱལ་
བསྒོམ། ། ཞེས་གསུངས་པའི་དོན་ནི། རང་ལས་དམའ་བའི་གནས་སུ་དགྲ་
བཞག ། དགྲའམ་གཞན་མཐོན་པོའི་གནས་སུ་རང་བཞག་ལ་རང་མཐོ་བ་དེ་
ལ་དགྲ་དམའ་བ་དེ་ཕྲག་དོག་བསྒོམ་དུ་གཞུག ། བསྒོམ་དེ་ཚར་བ་ན་འདི་ལྟ་



78
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བུ་བསྒོམས་པའི་འབྲས་བུ་འབྱུང་སྟེ་རང་མཐོན་པོར་བསྒོམས། ། གཞན་
དམའ་བར་བསྒོམས་པ་དེས་རང་ལ་ཕྲག་དོག་བྱས་པར་བསྒོམས་པ་ལ་ཡང་།
འདི་ལྟ་བུའི་སྡུག་བསྔལ་འབྱུང་ན་གཞན་ལ་ཕྲག་དོག་བྱེད་པ་ག་ལ་འཐད་ཅེས་
ཕྲག་དོག་རང་ཞིར་འགྱུར་རོ། ། དེ་བཞིན་དུ་བདག་དང་མཉམ་པ་ལ་བལྟས་ལ་
འགྲན་སེམས་བསྒོམ་པ་ཡང་
། བདག་དང་མཉམ་པའི་དགྲའི་གནས་སུ་རང་
ཉིད་བཞག ། རང་གི་གནས་སུ་དགྲ་དེ་བཞག་ལ། དགྲ་དེས་ཕྱོགས་མཐའ་
དག་གི་སྒོ་ནས་བདག་ལ་འགྲན་པར་བསྒོམ་མོ། ། བསྒོམ་དེ་གྲོལ་བ་ན་འདི་ལྟ་
བུའི་བསམ་པ་འབྱུང་སྟེ། རང་དགྲར་བསྒོམས་ནས་གཞན་གྱིས་གནོད་པ་དང་
འགྲན་སེམས་བྱས་པར་བསྒོམས་པ་ལ་ཡང་འདི་ལྟ་བུའི་སྡུག་བསྔལ་འབྱུང་ན།
གཞན་ལ་གནོད་པ་འགྲན་སེམས་བྱར་ག་ལ་རུང་སྙམ་ནས་འགྲན་སེམས་རང་ཞི་
བར་འགྱུར་རོ། ། ཡང་དེ་བཞིན་དུ་ང་རྒྱལ་བསྒོམ་པ་ཡང་། རང་བས་དམའ་
བའི་གནས་སུ་བདག་ཉིད་བཞག ། རང་གི་གནས་སུ་རང་བས་དམའ་བ་དེ་
བཞག་ལ་གཞན་མཐོ་བ་དེས་རང་དམའ་བ་དེ་ལ་རིགས་དང་ཡོན་ཏན་ལ་སོགས་
པའི་སྒོ་ནས་ང་རྒྱལ་བྱེད་དུ་གཞུག ། བསྒོམ་དེ་ཚར་བ་ན་བདག་ལ་གཞན་གྱིས་
ང་རྒྱལ་བསྒོམས་པ་ན། འདི་ལྟ་བུའི་སྡུག་བསྔལ་འབྱུང་ན། དེའི་ཕྱིར་བདག་
གིས་གཞན་ལ་ང་རྒྱལ་བྱར་ག་ལ་རུང་སྙམ་དུ་ང་རྒྱལ་ངོ་བོ་ཉིད་ཀྱིས་ཞི་བར་
འགྱུར་རོ། ། འདི་དག་གི་དོན་ཞིབ་ཏུ་སྤྱོད་འཇུག་ནས་ཇི་ལྟར་འབྱུང་བ་བཞིན་
ཉམས་སུ་བླང་བར་བྱའོ། ། དེ་ཙམ་བསྒོམ་པར་མི་ནུས་པས་བསྡུས་ཏེ་བསྒོམ་
པར་འདོད་ན། རིན་ པོ་ ཆེ་ ཕྲེང་བ་ ལས། བདག་ ལ་ དེ་ དག་ སྡིག་ སྨིན་
ཅིང་། ། བདག་དགེ་མ་ལུས་དེར་སྨིན་ཤོག ། ཇི་སྲིད་སེམས་ཅན་འགའ་ཞིག་
ཀྱང་། ། གང་དུ་མ་གྲོལ་དེ་སྲིད་དུ། ། དེ་ཕྱིར་བླ་ན་མེད་པ་ཡིས། ། བྱང་
ཆུབ་ཐོབ་ཀྱང་གནས་གྱུར་ཅིག ། དེ་སྐད་བརྗོད་པའི་བསོད་ནམས་འདི། །



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
79
གལ་ཏེ་དེ་ནི་གཟུགས་ཅན་འགྱུར། ། གངྒཱའི་བྱེ་མ་སྙེད་ཀྱི་ནི། ། འཇིག་རྟེན་
ཁམས་སུ་ཤོང་མི་འགྱུར། ། འདི་ནི་བཅོམ་ལྡན་འདས་ཀྱིས་གསུངས། །
གཏན་ཚིགས་ཀྱང་ནི་འདི་ལ་སྣང་། ། ཞེས་བྱ་བ་དང་། སྤྱོད་འཇུག་ལས་ཀྱང་།
འགྲོ་བའི་སྡུག་བསྔལ་གང་ཅིའང་རུང་། ། དེ་ཀུན་བདག་ལ་སྨིན་གྱུར་ཅིག །
བྱང་ཆུབ་སེམས་པའི་དགེ་བ་ཡིས། ། འགྲོ་བ་བདེ་ལ་སྤྱོད་པར་ཤོག ། ཅེས་བྱ་
བའི་དོན་བསྒོམ་ཞིང་ངག་ཏུ་ཡང་བརྗོད་པར་བྱའོ། ། དེ་ལ་འདི་སྙམ་དུ་གལ་
ཏེ་སེམས་ཅན་ཐམས་ཅད་ཀྱི་སྡུག་བསྔལ་བདག་ལ་སྨིན་ན་ནི་བདག་གིས་ཐེག་
དམ་སྙམ་ན། སྐྱོན་མེད་དེ་ཁྱི་གུས་ཁྱི་གུ་འབྱིན་པ་དང་དྲི་མས་དྲི་མ་འཁྲུད་པ་
ལྟ་བུའམ། བྱ་དང་རི་དྭགས་ཀྱི་དྲུང་དུ་བསྙེན་ཏེ་བདག་གི་མདུན་དུ་ཐམས་
ཅད་འདུས་ཤིག་ཅེས་བརྗོད་ཀྱང་ཐམས་ཅད་འབྲོས་པ་ལྟར། སེམས་ཅན་
ཐམས་ཅད་ཀྱི་སྡུག་བསྔལ་བདག་ལ་སྨིན་ཅིག་ཅེས་བརྗོད་པས་ཀྱང་བདག་དང་
སེམས་ཅན་གྱི་སྡུག་བསྔལ་ཞི་བར་འགྱུར་གྱི་སྨིན་པར་མི་འགྱུར་རོ། ། དཔེར་ན་
དེད་དཔོན་མཛའ་བོའི་བུ་མོའམ། དམྱལ་བའི་མེའི་ཤིང་རྟ་འདྲེན་པའི་རྣམ་
པར་ཐར་པ་བཞིན་ནོ། ། གཞན་འགའ་ཞིག་བདག་གཞན་བརྗེ་བའི་བྱང་ཆུབ་
ཀྱི་སེམས་བསྒོམ་དུ་མི་རུང་སྟེ། དེའི་རྒྱུ་མཚན། བསྔོ་བའི་མཐའ་བཙན་པས།
སེམས་ཅན་གྱི་སྡུག་བསྔལ་བདག་ལ་འབྱུང་ངེས་པས་བདག་གིས་དེའི་སྡུག་
བསྔལ་གྱི་ཁུར་མི་ཐེག་པས། ། བདག་གཞན་བརྗེ་བའི་བྱང་ཆུབ་ཀྱི་སེམས་
བསྒོམ་པ་འདི་དག་ནི་ཐབས་མི་མཁས་པ་ཡིན་ནོ། ། ཞེས་ཟེར་བ་མཐོང་
ངོ༌། ། འདི་མི་འཐད་དེ་གནས་ཀྱི་བསྔོ་བ་མཐའ་བཙན་ལ། གནས་མ་ཡིན་
པའི་བསྔོ་བ་མཐའ་མི་བཙན་པའི་ཁྱད་པར་མི་ཤེས་ཤིང་། སྤྱོད་འཇུག་ལས།
བདག་བདེ་གཞན་གྱི་སྡུག་བསྔལ་དག ། ཡང་དག་བརྗེ་བ་མ་བྱས་ན། །
སངས་རྒྱས་ཉིད་དུ་མི་འགྲུབ་ཅིང་། ། འཁོར་བ་ན་ཡང་བདེ་བ་མེད། ། ཅེས་



80 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱབ་ལ་སོགས་པ་སྔར་བཤད་པའི་རྒྱུ་མཚན་མ་ཤེས་པར་སྨྲ་བར་བས་སོ། །
དེས་ན་བདག་གཞན་བརྗེ་བའི་བྱང་ཆུབ་ཀྱི་སེམས་བསྒོམ་པའི་གནད་ཤེས་ན་
མྱུར་དུ་མངོན་པར་རྫོགས་པར་འཚང་རྒྱའོ། །
གསུམ་པ་བསྒོམ་དེ་མཐར་ཕྱིན་པའི་ཐབས་ནི། རང་དོན་བྱས་པའི་
ཉེས་པ། གཞན་དོན་བྱས་པའི་ཕན་ཡོན། དེས་ན་གཞན་དོན་ལའང་འབད་
དགོས་པའི་འཐད་པ་གསུམ་ཡིད་ཀྱིས་དྲན་པར་བྱ་ཞིང་ངག་ཏུ་ཡང་། སྤྱོད་
འཇུག་ལས་འབྱུང་བ་བཞིན་དུ། འོན་ཏེ་དེ་ལྟར་གདམས་ཀྱང་ནི། ། སེམས་
ཁྱོད་དེ་ལྟར་མི་བྱེད་ན། ། ཁྱོད་ལ་ཉེས་ཀུན་བརྟེན་པས་ན། ། ཁྱོད་ནི་ཚར་
གཅད་བྱ་བར་ཟད། ། ཅེས་གསུངས་པའི་དོན་ནི་སེམས་ཅན་གྱི་དོན་ལ་མི་
འཇུག་ན་སེམས་ཉིད་ཚར་གཅོད་པར་བྱའོ། ། ཁྱོད་ཀྱིས་ཁོ་བོ་གར་བརླག་
པའི། ། སྔོན་གྱི་དུས་དེ་གཞན་ཡིན་ཏེ། ། ངས་མཐོང་ཁྱོད་ད་གང་དུ་
འགྲོ། ། ཁྱོད་ཀྱི་དྲེགས་པ་ཀུན་བཅོམ་ཀྱང་། ། ད་དུང་བདག་ལ་རང་གི་
དོན། ། ཡོད་སྙམ་སེམས་པ་དེ་དོར་ཅིག ། ཅེས་པ་ནི། སྔར་འཁོར་བ་ཐོག་
མ་མེད་པ་ནས་དེང་སང་གི་བར་དུ་སྡུག་བསྔལ་ཐམས་ཅད་རང་དོན་ལ་བྱུང་བ་
ཡིན་པས་དེ་ཤེས་པར་བྱས་ལ་རང་དོན་དོར་རོ་ཞེས་པ་ཡིན་ནོ། ། བདག་གིས་
གཞན་ལ་ཁྱོད་བཙོངས་ཀྱིས། ། སྐྱོ་བར་མ་སེམས་ཞོ་ཤ་ཕུལ། ། གལ་ཏེ་བདག་
མེད་གྱུར་པ་ཁྱེད། ། སེམས་ཅན་རྣམས་ལ་མ་བྱིན་ན། ། ཁྱོད་ཀྱིས་ཁོ་བོ་
དམྱལ་བ་ཡི། ། སྲུང་མ་རྣམས་ལ་བྱིན་དུ་ངེས། ། ཞེས་བྱ་བ་ནི་སེམས་བསྐྱེད་
པའི་དུས་སུ་སེམས་ཅན་ལ་ངས་བཙོངས་ཟིན་ལ། མ་བཙོངས་ན་ཁྱོད་ཀྱིས་ང་
དམྱལ་བའི་སྲུང་མ་ལ་བྱིན་ངེས་ཞེས་དྲན་པར་བྱའོ། ། དེ་ལྟར་ཁྱོད་ཀྱིས་གྲངས་
མེད་པར། ། ཁོ་བོ་བྱིན་ལས་ཡུན་རིང་སྡུག ། ད་ནི་མཁོན་རྣམས་དྲན་བྱ་
སྟེ། ། ཁྱོད་ཀྱིས་རང་དོན་སེམས་པ་གཞོམ། ། ཞེས་གསུངས་པས། དེ་ལྟར་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 81
མཉམ་པ་དང་བརྗེ་བ་བསྒོམས་ཀྱང་བདག་གི་རྒྱུད་ལ་མ་སྐྱེས་ཤིང་། ལག་ལེན་
ལམ་ཐེབས་ན་རྟ་རྒོད་ལྕག་གིས་བསྐུལ་བ་ལྟར། རང་གི་སེམས་ལ་གནད་དུ་
ཕབ་ནས་ སྟོབས་ ཀྱིས་ ལག་ ཏུ་ བླང་ སྟེ། ཡིད་ཁྱོད་ རང་དོན་ བྱེད་ འདོད་
པས། ། བསྐལ་པ་གྲངས་མེད་འདས་གྱུར་ཀྱང་། ། ངལ་བ་ཆེན་པོ་དེ་ལྟ་
བུ། ། ཁྱོད་ཀྱིས་སྡུག་བསྔལ་འབའ་ཞིག་བསྒྲུབས། ། ཞེས་ གསུངས་པས་
བསྐལ་པ་དཔག་ཏུ་མེད་པར་རང་དོན་བསྒྲུབས་ཀྱང་། རང་དོན་མ་གྲུབ་པའི་
སྟེང་དུ་སྡུག་བསྔལ་འབའ་ཞིག་བསྒྲུབས་ཀྱི། བདེ་བའི་རྒྱུ་སྐད་ཅིག་ཀྱང་མ་
བྱས་སོ་ཞེས་རང་གི་སེམས་ལ་ཁྲེལ་འདེད། གཞན་གྱི་རྟོག་ཆེན་བྱས་ནས་
ནི། ། བདག་གི་ལུས་ལ་ཅི་སྣང་བ། ། དེ་དང་དེ་ནི་ཕྱོགས་ནས་ཀྱང་། ཁྱོད་
ཀྱིས་གཞན་ལ་ཕན་པར་སྦྱོར། ། ཞེས་པས་གཞན་སྡུག་བསྔལ་མི་བསྔལ་གྱི་བྱ་ར་
བྱས་ལ། སྡུག་བསྔལ་བ་མཐོང་ན། རང་གི་སེར་སྣ་ལ་སྟོབས་ཀྱིས་ཕྲོགས་ཏེ་
སྡུག་བསྔལ་བ་དེ་ལ་ཅི་ཕན་པར་སྦྱོར། བདག་སྐྱིད་གཞན་ནི་མི་སྐྱིད་ལ། །
བདག་མཐོ་ གཞན་ནི་དམའ་བ་དང་། ། བདག་ནི་ ཕན་བྱེད་གཞན་མིན་
ཞེས། ། བདག་ལ་ཕྲག་དོག་ཅིས་མི་བྱེད། ། དེའང་བདག་སྐྱིད་ཅིང་མཐོ་
དྲགས་ལ། གཞན་སྡུག་ཅིང་དམའ་དྲགས་ཞེས་བསམས་ལ་རང་ལ་རང་གིས་
ཕྲག་དོག་བསྒོམ་མོ། ། བདག་ནི་བདེ་དང་བྲལ་གྱིས་ཏེ། ། གཞན་གྱི་སྡུག་
བསྔལ་བདག་ལ་སྦྱོར། ། རང་ལ་བདེ་བ་གང་ཡོད་པ། ། ཕྲལ་ལ་སེམས་ཅན་
ཀུན་ལ་བྱིན། ། སེམས་ཅན་གྱི་སྡུག་བསྔལ་གྱི་ཁུར་གང་ཡོད་པ་བདག་གིས་བླང་
ངོ་། ། གང་ཚེ་འདི་ནི་ཅི་བྱེད་ཅེས། ། བདག་གི་སྐྱོན་ལ་བརྟག་པར་གྱིས། །
གཞན་གྱིས་ཉེས་པ་བྱས་ན་ཡང་། ། རང་གི་སྐྱོན་དུ་འགྱུར་བྱོས་ལ། ། བདག་
གིས་ཉེས་པ་ཆུང་བྱས་ཀྱང་། ། སྐྱེ་བོ་མང་ལ་རབ་ཏུ་ཤོགས། ། རང་གི་ལུས་
ངག་ཡིད་གསུམ་གྱི་བྱ་བ་ལ་བརྟགས་ལ། སྤྱོད་པ་ཕྱིན་ཅི་ལོག་བྱེད་ན་དེ་སྔར་དེ་



82 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཙམ་གྱིས་འཁྱམས་པས་མི་འཇིགས་པར་ད་དུང་འཁོར་བ་དང་ངན་སོང་དུ་
འཁྱམ་མམ་ཞེས་རང་གི་སེམས་ལ་ཁྲེལ་འདེད། གཞན་གྱིས་བདག་ལ་གནོད་པ་
བྱས་ནའང་འདིས་མ་ལེན་ཏེ། བདག་ཉིད་ཀྱི་ལས་ངན་ཡིན་སྙམ་དུ་བསམ།
རང་གིས་གཞན་ལ་ཉེས་པ་ཅུང་ཟད་ཙམ་བྱས་ན་བདག་གིས་འདི་ལྟ་བུའི་མ་
ལེགས་པ་བྱས་ཞེས་སྐྱེ་བོ་མང་པོའི་མདུན་དུ་བཤགས་པར་བྱ། སྤྱོད་འཇུག་
ལས། གཞན་གྱི་གྲགས་པ་ལྷག་བརྗོད་པས། ། རང་གི་གྲགས་པ་ཟིལ་གྱིས་
གནོན། ། བདག་ནི་བྲན་གྱི་ཐ་མ་ལྟར། ། ལས་རྣམས་ཀུན་ལ་བཀོལ་བར་
གྱིས། ། གལ་ཏེ་བདག་ལ་འགའ་ཞིག་བསྟོད་ན་རིགས་དང་ཡོན་ཏན་ལ་སོགས་
པའི་སྒོ་ནས་ང་བས་ཀྱང་ལྷག་པ་འདི་ལྟ་བུ་ཡོད་ཅེས་གཞན་གྱི་གྲགས་པ་བརྗོད་
ལ་རང་ཟིལ་གྱིས་མནན་ཅིང་ང་རྒྱལ་མི་བྱ་བར། བླ་མ་དང་དཀོན་མཆོག་དང་
སེམས་ཅན་གཞན་གྱི་བྱ་བ་ལ་བྲན་བཞིན་བཀོལ་བར་བྱའོ། ། ཡང་། འདི་ནི་
སྐྱོན་ཅན་རང་བཞིན་བས། ། གློ་བུར་ཡོན་ཏན་ཆས་མི་བསྟོད། ། བདག་ལ་
ཡོན་ཏན་ཅུང་ཟད་མཐོང་ཡང་འདི་འདྲ་གློ་བུར་བ་ཡིན། རང་བཞིན་གྱིས་
སྐྱོན་ཅན་ཡིན་སྙམ་དུ་བསམས་ལ་ང་རྒྱལ་བཅག ། ཡང་། འདི་ཡི་ཡོན་ཏན་
ཅི་ནས་ཀྱང་། ། འགས་ཀྱང་མི་ཤེས་དེ་ལྟར་གྱིས། ། མདོར་ན་བདག་གི་དོན་
གྱི་ཕྱིར། ། ཁྱོད་ཀྱིས་གཞན་ལ་གནོད་བྱས་གང་། ། གནོད་དེ་སེམས་ཅན་དོན་
གྱི་ཕྱིར། ། བདག་ཉིད་ལ་ནི་འབབ་པར་གྱིས། ། འདི་ནི་གཉའ་དྲག་འགྱུར་
ཚུལ་དུ། ། ཤེད་བསྐྱེད་པར་ནི་མི་བྱ་སྟེ། ། བག་མ་གསར་པའི་ཚུལ་བཞིན་
དུ། ། ངོ་ཚ་འཇིགས་དང་བསྡམས་ཏེ་བཞག ། ཅེས་བྱ་བ་ལ་སོགས་པའི་དོན་
བསམས་ལ་རང་ལ་འབད་པས་ཕྲག་དོག་བསྒོམ་ཞིང་། གཞན་ལ་ཕན་པ་ལ་
སྦྱར་རོ། ། དེ་ལྟར་རང་དོན་སྤངས་ཏེ། གཞན་དོན་བསྒྲུབས་པས་མཐར་རང་
དོན་ཕུན་སུམ་ཚོགས་པ་འགྲུབ་པ་རྟེན་འབྲེལ་གྱིས་ཆེ་བ་ཡིན་ཏེ། ཡང་། དེ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
83 །
ལྟར་འབད་པས་གཞན་དག་གི ། དོན་ལ་རབ་ཏུ་འཇུག་གིས་དང་། ། ཐུབ་
པའི་བཀའ་ནི་མི་སླུ་བས། ། འདི་ཡི་ཡོན་ཏན་ཕྱིས་མཐོང་འགྱུར། ། ཞེས་
གསུངས་པས་ཡང་དག་པར་རྫོགས་པའི་སངས་རྒྱས་ལ་བརྫུན་མི་མངའ་བའི་
ཕྱིར་གཞན་དོན་ཉིད་ཀྱིས་རང་དོན་འགྲུབ་པ་ཡིན་ནོ། ། ཡང་དེའང་། གལ་
ཏེ་ཁྱོད་ཀྱིས་སྔ་དུས་སུ། ། ལས་འདི་བྱས་པར་གྱུར་ནས་ནི། ། སངས་རྒྱས་
ཕུན་ཚོགས་བདེ་མིན་པ། ། འདི་འདྲའི་གནས་སྐབས་རེ་མེད་འགྱུར། ། ཞེས་
བདག་གཞན་བརྗེ་བའི་བྱང་ཆུབ་ཀྱི་སེམས་འདི་བསྒོམ་པ་འཕྱིས་པ་ཡིན། དང་
པོ་བསྒོམས་ན། དེང་སང་སངས་རྒྱས་ཟིན་པ་ལ་ད་ལྟའི་བདེ་བ་མིན་པ་འདི་ལྟ་
བུའི་སྡུག་བསྔལ་ག་ལ་འབྱུང་སྙམ་དུ་བསམས་ལ་བདག་གཞན་བརྗེ་བ་ལ་བརྩོན་
པར་བྱའོ། ། འགའ་ཞིག་བྱང་ཆུབ་ཀྱི་སེམས་བསྒོམས་པའི་རྗེས་ལ་སྟོང་པ་ཉིད་
བསྒོམས་ལ་འཇུག་པ་ཡིན་ནམ་ཞེ་ན། ཤེས་རབ་ཀྱིས་སྒྲོ་འདོགས་མ་བཅད་
པའི་སྟོང་ཉིད་རྐྱང་པ་གོལ་ས་ཆེ་བའི་ཕྱིར་གནས་སྐབས་འདིར་མི་བསྒོམ་སྟེ།
སློབ་དཔོན་འཕགས་པས། སྟོང་པ་ཉིད་ལ་བལྟ་ཉེས་ན། ། ཤེས་རབ་ཆུང་
རྣམས་ཕུང་བར་འགྱུར། ། ཞེས་བྱ་བ་དང་། སྐྱེ་མེད་ཅེས་དང་སྟོང་ཞེས་
དང་། ། བདག་མེད་ཅེས་པའི་སྟོང་པ་ཉིད། ། དམན་པའི་བདག་ཉིད་གང་
བསྒོམ་པ། ། དེ་ནི་འདི་ན་བདག་བསྒོམ་མོ། ། ཞེས་བྱ་བ་ལ་སོགས་པ་
གསུངས་པས། སྟོང་པ་ཉིད་བསྒོམ་པའི་ཚུལ་ཤེས་རབ་ཀྱི་ཕ་རོལ་ཏུ་ཕྱིན་པས་
སྤྲོས་པ་གཅོད་པའི་འོག་ཏུ་བཤད་པར་བྱའོ། །
གསུམ་པ་དེ་དག་ཕྱིན་ཅི་མ་ལོག་པར་བསྒྲུབ་པ་ལ་གཉིས་ཏེ། ཡོན་ཏན་
བཞི་བསྒྲུབ་པ་དང་། ཆགས་པ་བདུན་སྤང་བའོ། ། དང་པོ་ནི་བསམ་གཏན་
མི་མཐུན་ཕྱོགས་ཉམས་དང་། ། ཞེས་བྱ་བ་ལ་སོགས་པ་གསུངས་པས། མི་
མཐུན་ཕྱོགས་གཡེང་བ་མེད་པ། རྣམ་པར་མི་རྟོག་སྟེ་བདག་མེད་པ་རྟོགས་པ།



84 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདོད་པ་ཡོངས་རྫོགས་བྱེད་པ་ནི་ཏིང་ངེ་འཛིན་ལ་བརྟེན་ནས་བདག་གཞན་གྱི་
དོན་སྒྲུབ་པ། སེམས་ཅན་སྨིན་པར་བྱེད་པ་ནི་དེས་སེམས་ཅན་རྣམས་ཐེག་པ་
གསུམ་ལ་འགོད་པའོ། ། །
གཉིས་པ་ཆགས་པ་བདུན་སྤང་བ་པ་ནི། བྱང་ཆུབ་སེམས་དཔའི་
བསམ་གཏན་ནི། ། མ་ཆགས་ཞེས་བྱ་བ་ལ་སོགས་པ་ལྟར། ཆགས་པ་བདུན་
ནི། མི་མཐུན་ཕྱོགས། ཕྱི་བཤོལ། ཆོག་པར་འཛིན་པ། ལན་ལ་རེ་བ།
རྣམ་སྨིན་ལ་རེ་བ། མི་མཐུན་ཕྱོགས་ལ་ཆགས་པ་སྟེ་དེའི་བག་ལ་ཉལ་མ་བཅོམ་
པའོ། ། གཡེང་བ་ལ་ཆགས་པ་གཉིས་ནི་སྔར་བཞིན་ནོ། ། དེ་ལྟ་བུའི་ཆགས་
པ་བདུན་བག་ལ་ཉལ་དང་བཅས་པ་སྤང་ངོ་། །
གསུམ་པ་བསམ་གཏན་བསྒོམས་པའི་ཕན་ཡོན་ལ་གཉིས་ཏེ། གནས་
སྐབས་དང་། མཐར་ཐུག་གི་ཕན་ཡོན་ནོ། ། དང་པོ་ལ་གཉིས་ལས། ཚེ་
འདིར་འབྱུང་བ་ནི། བསམ་གཏན་བསྒོམས་པས་ཞི་གནས་སྐྱེ། དེས་ཉོན་
མོངས་པ་གློ་བུར་བ་ལྡོག འཇིག་རྟེན་གྱི་ཆོས་བརྒྱད་མགོ་སྙོམས། བསམ་
གཏན་གྱི་དགའ་བདེ་འཐོབ། རྫུ་འཕྲུལ་དང་མངོན་པར་ཤེས་པ་ལ་སོགས་པ་
ཡོན་ཏན་ཅི་རིགས་པ་འབྱུང་། གཞན་གྱིས་གོ་བ་ཡང་ལྷ་དང་བཅས་པའི་
འཇིག་རྟེན་གྱིས་ཡིད་དགའ་བའི་གནས་སུ་འགྱུར་རོ། ། ཚེ་ཕྱི་མ་ཕན་ཆད་དུ་
འབྱུང་བའི་ཕན་ཡོན་ནི། ལུས་ངག་ཡིད་གསུམ་ལས་སུ་རུང་བ་དང་བསམ་
གཏན་བཞི་དང་མངོན་པར་ཤེས་པ་ལྔ་ལ་སོགས་པ་འཐོབ་སྟེ། སྡུད་པ་ལས།
བསམ་གཏན་གྱིས་ནི་འདོད་པའི་ཡོན་ཏན་སྨད་པར་འདོར། ། རིགས་དང་
མངོན་པར་ཤེས་དང་ཏིང་འཛིན་མངོན་པར་བསྒྲུབ། ། ཅེས་གསུངས་པས་
སོ། །
གཉིས་པ་མཐར་ཐུག་གི་ཕན་ཡོན་ནི། སངས་རྒྱས་པ་ན་རང་གཞན་གྱི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 85
ཕྲིན་ལས་སྒྲུབ་པ་ཡོངས་སུ་དག་པ་བཞི་ལ་སོགས་པ་འཐོབ་སྟེ། མདོ་སྡེ་རྒྱན་
ལས། ལེན་དང་གནས་དང་གཏོང་བ་དང་། ། སྤྲུལ་དང་ཡོངས་སུ་བསྒྱུར་བ་
དང་། ། ཏིང་ངེ་འཛིན་དང་ཡེ་ཤེས་ལ། ། མངའ་བརྙེས་ཁྱོད་ལ་ཕྱག་འཚལ་
ལོ། ། ཞེས་གསུངས་པ་ལྟར་རོ། ། དྲུག་པ་ཤེས་རབ་ལ་གསུམ་སྟེ། ཤེས་རབ་
ཀྱི་མཚན་ཉིད་དང་། ཤེས་རབ་དེའི་རང་བཞིན་ངེས་པར་བྱ་བ་དང་། ཤེས་
རབ་བསྐྱེད་པའི་ཕན་ཡོན་ནོ། ། དང་པོ་ནི་ཤེས་བྱའི་གནས་ལུགས་ཇི་ལྟ་བ་
བཞིན་དུ་རྟོགས་པའོ། ། དེ་སྦྱོར་དངོས་རྗེས་གསུམ་གྱིས་ཟིན་ན་ཤེས་རབ་ཀྱི་ཕ་
རོལ་ཏུ་ཕྱིན་པར་འགྱུར་རོ། ། གཉིས་དེའི་རང་བཞིན་ངེས་པར་བྱ་བ་ལ་གསུམ་
སྟེ། ཤེས་རབ་ཀྱི་མི་མཐུན་ཕྱོགས་ངོས་གཟུང་བ་དང་། གཉེན་པོའི་རང་
བཞིན་སོ་སོར་དཔྱད་པ་དང་། དེ་དག་ཕྱིན་ཅི་མ་ལོག་པ་བསྒྲུབ་པའོ། ། དང་
པོ་ལ་གཉིས་ལས། འཆལ་བའི་ཤེས་རབ་ངོས་བཟུང་ན་བླུན་པོ་ལྟར་ཤེས་རབ་
ཀྱི་ཡོན་ཏན་མི་ཚོལ་བ། མུ་སྟེགས་ལྟར་ཚོལ་ཡང་ཕྱིན་ཅི་ལོག་ལ་འབད་པ།
ཉན་ཐོས་ལྟར་ཕྱིན་ཅི་མ་ལོག་ཀྱང་རྫོགས་པའི་སངས་རྒྱས་ཀྱི་རྒྱུར་མི་འགྱུར་བ་
སྟེ་གསུམ་མོ། ། གཉིས་པ་དེའི་ཉེས་པ་བསམ་པ་ལ་གཉིས་ཏེ། ཚེ་འདིའི་ཉེས་
པ་དང་། སྐྱེ་བ་གཏན་གྱི་ཉེས་པའོ། །
དང་པོ་ནི་མི་མཁས་པའི་སྟོབས་ཀྱིས་རང་ཞུམ། བྱ་བ་དང་བྱ་བ་མ་ཡིན་
པའི་ཆ་མི་ཤེས། ལྷ་དང་བཅས་པའི་འཇིག་རྟེན་གྱིས་བརྙས། སེང་གེའི་ཁྲོད་
དུ་ཝ་སྐྱེས་ལྟར་མཁས་པའི་གྲར་མི་ཆུད་པ་ལ་སོགས་པ་ཉེས་པ་མང་སྟེ། འདུལ་
བ་ལས། སེང་གེ་ལྟ་བུས་ཝ་ལྟ་བུ་ལ་བསྙེན་བཀུར་མི་བྱེད། ཅེས་གསུངས་
པའང་དེའི་རིགས་ཅན་ཡིན། ཙ་ན་ཀ་ལས། རྐང་གཉིས་པ་ལ་མངོན་སུམ་
ཕྱུགས། ། བླུན་པོ་ཡོངས་སུ་སྤང་བར་བྱ། ། ཞེས་བྱ་བ་དང་། ཐོས་པའི་ནོར་
མེད་ས་སྟེང་འདི། ། ལོང་བ་ཡིན་སྙམ་བསམས་ཏེ་བྱ། ། ཞེས་བྱ་བ་ལ་སོགས་



86
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པདང་། གཞན་ཡང་། མཁས་པའི་དྲུང་ན་ཞུམ་ཞིང་འཛུར། ། བླུན་པོའི་
ཚོགས་ན་དགའ་ཞིང་རྩེ། ། ནོག་དང་ལྐོག་ཤལ་མེད་ན་ཡང་། ། ཡ་སོ་ཅན་གྱི་
བ་ལང་ཡིན། ། ཞེས་པའི་བར་སྐབས་ཀྱི་ཚིགས་བཅད་འདི་ཡང་དྲན་པར་
བྱའོ། ། །
གཉིས་པ་སྐྱེ་བ་གཏན་གྱི་ཉེས་པ་ལ། སྤྱོད་འཇུག་ལས། ནད་ཀྱིས་
དཀྲུགས་པའི་མི་དག་ནི། ། ལས་རྣམས་ཀུན་ལ་མཐུ་མེད་པ། ། དེ་བཞིན་
རྨོངས་པས་སེམས་དཀྲུགས་ན། ། ལས་རྣམས་ཀུན་ལ་མཐུ་མེད་དོ། ། ཞེས་བྱ་
བ་དང་། མཛོད་ལས། ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་
རྣམས། ། གང་ཕྱིར་ཉེ་བར་ཞི་བར་བྱ་བའི་ཐབས་མེད་ལ། ། དེ་མེད་པས་
ཀྱང་འཇིག་རྟེན་སྲིད་མཚོ་འདིར་འཁྱམས་ཏེ། ། དེ་བས་དེ་ཕྱིར་འདི་ནི་སྟོན་
པས་གསུངས་སོ་ལོ། ། ཞེས་གསུངས་པས། ཤེས་རབ་མེད་ན་བླང་དོར་གྱི་ཆ་
མི་བྱེད་པས་བྱ་བ་གང་བྱེད་པ་ལ་སྟོབས་ཆུང་། གང་ནས་གང་དུ་སྐྱེས་པ་ཐམས་
ཅད་དུ་དབང་པོ་རྟུལ་པོར་འགྱུར། དེའི་སྟོབས་ཀྱིས་ཆོས་གཅིག་བྱེད་ཀྱང་ནོར་
བ་ལས་མི་རྙེད། སྒོམ་བྱས་ཀྱང་བདག་འཛིན་གྱི་རྩ་བ་མི་ཆོད། གལ་ཏེ་ཆོད་
ཀྱང་ཐབས་མི་མཁས་པས། ཉན་ཐོས་དང་རང་སངས་རྒྱས་ཀྱི་འགོག་པར་ལྟུང་
བ་ལ་སོགས་པའི་སྐྱོན་མང་ངོ༌། ། གཉིས་པ་གཉེན་པོའི་རང་བཞིན་སོ་སོར་
དཔྱད་པ་ལ་གཉིས་ལས། དང་པོ་རྒྱུའི་གཉེན་པོ་ནི། ཤེས་རབ་འཆལ་བའི་རྒྱུ་
མ་རིག་པ་དང་། རྐྱེན་དགེ་བའི་བཤེས་གཉེན་ངན་པ་ལ་གུས་པ་ཡིན་ཏེ། རྣམ་
འགྲེལ་ལས། མ་རིག་ཉེས་པའི་རྩ་བ་སྟེ། ། དེ་ཡང་འཇིག་ཚོགས་ལྟ་བ་
ཡིན། ། ཞེས་བྱ་བ་ལ་སོགས་པ་དང༌། རྐྱེན་བཤེས་གཉེན་ངན་པའང་། འདི་
ལའང་རྗེས་སུ་བརྗོད་པ་ཡོད། ། ངན་པའི་བདག་ཉིད་མུན་ཁྱབ་བྱེད། ། ཅེས་
བྱ་བ་དང་། མདོ་ལས། ཁྱོད་དེ་ཙམ་དུ་སྡུག་བསྔལ་གྱི་ཚོར་བ་མི་བཟོད་པ་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 87 །
ལོངས་སྤྱོད་པ་སུས་བྱས། གསོལ་པ་མི་ དགེ་བའི་བཤེས་གཉེན་དག་ གིས་
སོ། ། ཞེས་བྱ་བ་ལ་སོགས་པ་རྒྱ་ཆེར་གསུངས་པ་ལྟར་རོ། ། དེས་ན་དེ་སྤོང་
བའི་ཐབས་ཐོས་བསམ་ལ་འབད་པར་བྱ་སྟེ། མདོ་ལས། ཐོས་པས་དོན་མ་
ཡིན་པ་སྤོང་། ། ཐོས་པས་སྡིག་ལས་ལྡོག་པར་བྱེད། ། ཐོས་པས་ཤེས་རབ་
རྣམ་པར་འཕེལ། ། ཐོས་པས་མྱ་ངན་འདས་པ་འཐོབ། ། ཅེས་བྱ་བ་དང་།
མཉན་པར་བྱས་ན་ལྷག་མཐོང་འཕེལ། ། ཞེས་བྱ་བ་ལ་སོགས་པ་གསུངས་པས།
ཐོས་པ་ལ་བརྟེན་ནས་མ་རིག་པའི་བག་ཆགས་བསྲབས་པར་འགྱུར་རོ། ། དེ་ལྟ་
བུའི་ཐོས་པ་དེ་ཡང་། ཡང་དག་པའི་དགེ་བའི་བཤེས་གཉེན་སྡེ་སྣོད་གསུམ་
དང༌། རྒྱུད་སྡེ་བཞི་དང་མི་འགལ་བར་སྟོན་པ་ཅིག་ལ་མཉན་པར་བྱའི་དེ་དག་
དང་མི་མཐུན་པ་ཆོས་ལྟར་བཅོས་པ་འཆད་ན། འཕྲལ་ཀུན་ཏུ་སྤྱོད་པ་བཟང་
པོ་ལྟར་སྣང་ཡང་བླ་མར་མི་བྱ་སྟེ། རི་དྭགས་ཀྱི་རྔ་མ་བསྟན་ནས་བོང་བུའི་ཤ་
འཚོང་བའམ། རྔོན་པ་དགེ་སྦྱོང་གི་ཆ་བྱད་འཛིན་པ་ལྟ་བུའམ། ཟས་བྱིན་
ནས་རླུབས་འཛུགས་པ་ལ་སོགས་པ་དཔེར་བརྗོད་པར་བྱའོ། ། གཉིས་པ་
འབྲས་བུའི་གཉེན་པོ་ལ་གཉིས་ཏེ། འཁྲུལ་པའི་ཤེས་རབ་དགག་པ་དང་། མ་
འཁྲུལ་པའི་ཤེས་རབ་བསྒྲུབ་པའོ། ། དང་པོ་ལའང་། གཞན་ གྱི་སྡེ་པའི་
ལུགས་དང་། རང་གི་སྡེ་པས་ལོག་པར་བརྟགས་པ་དགག་པ་གཉིས་ལས།
དང་པོ་ནི། མུ་སྟེགས་བྱེད་ལ་ལྟ་ལོག་བསམ་གྱིས་མི་ཁྱབ་ཀྱང་རྟག་ཆད་གཉིས་
སུ་འདུས་སོ། ། དེ་ལ་རྟག་པར་སྨྲ་བ་སྡེ་བཞི་སྟེ། རིག་བྱེད་པ། གྲངས་ཅན་
པ། བྱེ་བྲག་པ། ཟད་བྱེད་པའོ། ། ཆད་པར་ལྟ་བ་ནི་ཚུ་རོལ་མཛེས་པ་བ་
གཅིག་ཁོ་ནར་གྲགས་སོ། ། འདི་དག་ལ་བོད་ཀྱི་དགེ་བའི་བཤེས་གཉེན་དག་
གིསརྣམ་དབྱེ་བྱས་པ་མང་པོ་སྣང་སྟེ་དེ་དག་འཁྲུལ་པར་མཐོང་ངོ་། ། འདི་
དག་ཀྱང་རྒྱུ་བདག་འཛིན་གྱིས་བསྐྱེད། རྐྱེན་མི་དགེ་བའི་བཤེས་གཉེན་གྱིས་



88 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཟུང་། ངོ་བོ་རྟག་ཆད་གཉིས་སུ་འདོད་དེ། དེའང་རྟག་ལྟ་བཞི་པོ་བདག་
རྟག་པ་དེ། ལས་དང་ཉོན་མོངས་པས་བཅིངས་པའི་ཚེ་འཁོར་བ། གྲོལ་བའི་
ཚེ་ཐར་པར་འདོད་དོ། ། ཆད་པར་ལྟ་བ་ནི་བདག་ཡོད་པ་དེ་ཤི་བའི་ཚེ་
བཅིངས་པའི་འཁོར་བ་དང་གྲོལ་བའི་ཐར་པ་གཉིས་ཀ་མི་འདོད་དོ། ། འདི་
དག་སུན་དབྱུང་བ་ལ་མདོར་བསྡུས་ན། གང་ཟག་དང་ཆོས་ཀྱི་བདག་ཆོད་
ནས་ཆོས་ཐམས་ཅད་རང་བཞིན་མེད་པར་རྟོགས་པ་ཉིད་ཀྱིས་རྟག་ཆད་ལས་
གྲོལ་བར་གསལ་ལོ། ། །
གཉིས་པ་རང་གི་སྡེ་པས་བརྟགས་པ་དགག་པ་ལ་གསུམ་སྟེ། ཉན་ཐོས་
གྲུབ་མཐའ་འཛིན་པ་དང་། ཐེག་ཆེན་དྲང་དོན་ལ་ངེས་དོན་དུ་རློམ་པ་དང་།
ཉན་ཐོས་དང་ཐེག་ཆེན་གཉིས་ཀ་མ་ཡིན་པའི་སངས་རྒྱས་ཀྱི་བསྟན་པར་འདོད་
པ་དགག་པའོ། །
དང་པོ་ལའང་བྱེ་བྲག་ཏུ་སྨྲ་བ་དང་མདོ་སྡེ་པ་གཉིས་སོ། །
གཉིས་པ་ཐེག་པ་ཆེན་པོ་ལ་ སེམས་ཙམ་དང་། དབུ་མ་པ་ གཉིས།
སེམས་ཙམ་ལ་རྣམ་བཅས་དང་རྣམ་མེད་གཉིས། དབུ་མ་ལའང་རང་རྒྱུད་དང་
ཐལ་འགྱུར་གཉིས་ཡོད་དོ། ། དེ་ལྟ་བུའི་གྲུབ་མཐའ་དེའང་ཡོད་མེད་ཀྱི་མཐར་
ལྷུང་ན་དབུ་མར་ཁས་ལེན་ཡང་དགག་དགོས་ཏེ་རྟག་ཆད་ཀྱི་མཐའ་ལས་མ་
འདས་པའི་ཕྱིར་རོ། ། དེ་དག་རྒྱས་པར་དགག་པ་ནི་ཁོ་བོས་བྱས་པའི་རིགས་
པའི་གཏེར་དང་གྲུབ་པའི་མཐའི་དབྱེ་བར་བལྟ་བར་བྱའོ། ། །
གསུམ་པ་ཉན་ཐོས་དང་ཐེག་ཆེན་གཉིས་ཀ་མ་ཡིན་པ་སངས་རྒྱས་ཀྱི་
བསྟན་པར་འདོད་པ་དགག་པ་ལ་བཞི་སྟེ། སྔོན་བྱུང་བ་རྒྱ་ནག་གི་ལུགས་དང་།
དེའི་རྗེས་སུ་འབྲང་བ་ཕྱི་རབས་པའི་ལུགས་དང་། དེང་སང་གྲགས་པ་སེམས་
ཙམ་རྣམ་མེད་ཀྱི་སྒོམ་ལ་ཕྱག་རྒྱ་ཆེན་པོར་འདོད་པའི་ལུགས་དང་། ཤེས་རབ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
89
ཀྱི་ཕ་རོལ་ཏུ་ཕྱིན་པ་ལྟར་སྣང་ཕྱག་རྒྱ་ཆེན་པོར་འདོད་པ་དགག་པའོ། །
དང་པོ་ནི་རྒྱལ་པོ་ཁྲི་སྲོང་ལྡེ་བཙན་གྱི་དུས་སུ་རྒྱ་ནག་གི་དགེ་སློང་ན་རེ།
ཚིག་ལ་སྙིང་པོ་མེད་ཐ་སྙད་ཀྱི་ཆོས་ཀྱིས་འཚང་མི་རྒྱ་སེམས་རྟོགས་ན་དཀར་པོ་
ཆིག་ཐུབ་ཡིན་ཟེར། དེའི་བསྟན་བཅོས་བསམ་གཏན་ཉལ་བའི་འཁོར་ལོ། །
བསམ་གཏན་གྱི་ལོན། ཡང་ལོན། ལྟ་བའི་རྒྱབ་ཤ། མདོ་སྡེ་བརྒྱད་ཅུ་ཁུངས་
ཞེས་བྱ་བ་བརྩམས་ནས། དཀར་པོ་ཆིག་ཐུབ་འདི་བོད་ཁམས་ཐམས་ཅད་དུ་
འཕེལ་ལོ། ། དེར་རྒྱ་གར་གྱི་ཆོས་ལུགས་དང་མ་མཐུན་ནས་དཔའ་ཡེ་ཤེས་
དབང་པོ་རྒྱལ་པོས་སྤྱན་དྲངས་རྒྱ་གར་རྒྱ་ནག་གི་ཆོས་ལུགས་གང་བདེན་དྲིས་
པས། ཡེ་ཤེས་དབང་པོའི་ཞལ་ནས་སློབ་དཔོན་ཞི་བ་མཚོས་ཞལ་ཆེམས་འདི་
ལྟར་བཞག་སྟེ། བོད་ཁམས་འདི་སློབ་དཔོན་པདྨ་འབྱུང་གནས་ཀྱིས་བརྟན་མ་
བཅུ་གཉིས་ལ་གཏད་པས་མུ་སྟེགས་ནི་མི་འབྱུང་། འོན་ཀྱང་ཉིན་མཚན་དང་
གཡས་གཡོན་དང་ཡར་ངོ་མར་ངོ་དང་ཆོས་དག་མ་དག་གཉིས་གཉིས་འབྱུང་བ་
རྟེན་འབྲེལ་གྱི་ཆེ་བ་ཡིན་པས། ང་འདས་པའི་འོག་ཏུ་རྒྱ་ནག་གི་མཁན་པོ་ཞིག་
འབྱུང་དེས་ཐབས་དང་ཤེས་རབ་ལ་སྐུར་པ་འདེབས་པ་དཀར་པོ་ཆིག་ཐུབ་ཅེས་
བྱ་བ་སེམས་རྟོགས་པ་འབའ་ཞིག་གིས་འཚང་རྒྱའོ་ཞེས་ཟེར་བ་གཅིག་འབྱུང་
བར་འགྱུར། དེ་བཅོམ་ལྡན་འདས་ཀྱིས་མདོ་ལས། སྙིགས་མ་ལྔའི་ནང་ན་ལྟ་
བའི་སྙིགས་མ་ཞེས་བྱ་བ་སྟོང་པ་ཉིད་ལ་དགའ་བ་ཡིན་པར་གསུངས་པས་བོད་
ཁོ་ནར་མ་ཟད་སྙིགས་མ་ལྔ་བདོ་བའི་གང་ཟག་ཐམས་ཅད་དེ་ལ་དགའ་བ་ཆོས་
ཉིད་ཡིན། འདི་འཕེལ་ན་སངས་རྒྱས་ཀྱི་བསྟན་པ་སྤྱི་ལ་གནོད་པས། ། དེའི་
ཚེ་ངའི་སློབ་མ་ཀ་མ་ལ་ཤཱི་ལ་ཞེས་བྱ་བའི་མཁས་པ་ཆེན་པོར་དེ་རྒྱ་གར་ནས་སྤྱན་
དྲོངས་ལ་རྒྱ་ནག་མཁན་པོ་དང་རྩོད་དུ་ཆུག་དང་། རྒྱལ་བ་དེའི་ལུགས་གྱིས་
ཤིག་ཅེས་ལུང་བསྟན་པས་དེ་ལྟར་མཛད་འཚལ། ཞེས་ཞུས་ནས་སློབ་དཔོན་ཀ་



90
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མ་ལ་ཤཱི་ལ་སྤྱན་དྲངས། བསམ་ཡས་སུ་རྒྱལ་པོ་དང་མཁས་པ་རྣམས་ཀྱིས་
དཔང་པོ་བྱས་ནས་ཐམས་ཅད་ཀྱི་མཚོན་ཆ་རྣམས་བསྡུས། ལག་ཏུ་མེ་ཏོག་གི་
ཕྲེང་བ་གཏད་ནས། གང་རྒྱལ་བ་ལ་བཏུད་དེ་ཕམ་པའི་ལུགས་བོར། དེ་ལྟར་
མི་བྱེད་པ་རྣམས་ལ་རྒྱལ་པོས་ཆད་པས་གཅོད་པར་དམ་བཅས་པའི་ཚེ། ཀ་མ་
ལ་ཤཱི་ལའི་གྲལ་དུ་རྒྱ་གར་གྱི་ཆོས་ལུགས་འཛིན་པ་འགའ་དང་བློན་པོ་འགོས་ལ་
སོགས་པ་ཉུང་ཟད་ཅིག་ལས་མ་བྱུང་། རྒྱ་ནག་མཁན་པོའི་གྲལ་དུ་རྒྱལ་པོའི་
བཙུན་མོ་འགྲོ་ཟ་བྱང་ཆུབ་དང་གཟི་དམལ་བ་གཅོ་རྨ་རྨ་ལ་སོགས་པ་ཚོགས་པ་
ཤིན་ཏུ་ཆེ་བར་འདུས་སོ། ། དེའི་ཚེ་སློབ་དཔོན་ཀ་མ་ལ་ཤཱི་ལས། རྒྱ་ནག་གི་
ཆོས་ལུགས་ཇི་ལྟར་ཡིན་ཞེས་ཕྱོགས་སྔ་དྲིས་པ་ན། རྒྱ་ནག་ན་རེ། ཁྱེད་ཀྱི་ཆོས་
ལུགས་སྐྱབས་འགྲོ་དང་སེམས་བསྐྱེད་ནས་བཟུང་ནས་སྤྲེའུ་ཤིང་རྩེར་འཛེག་པ་
ལྟར་མས་འཛེག་ཡིན། ངེད་ཀྱི་ཆོས་ལུགས་འདི་བྱ་བྱེད་ཀྱི་ཆོས་ཀྱིས་འཚང་མི་
རྒྱ་བས་རྣམ་པར་མི་རྟོག་པ་བསྒོམས་ནས་སེམས་རྟོགས་པ་ཉིད་ཀྱིས་འཚང་རྒྱ་སྟེ།
ཁྱུང་ནམ་མཁའ་ལས་ཤིང་རྩེར་འབབ་པ་ལྟར་ཡས་འབབ་ཀྱི་ཆོས་ཡིན་པས་
དཀརཔོ་ཆིག་ཐུབ་ཡིན་ནོ་ཞེས་ཟེར་རོ། ། དེ་ལ་སློབ་དཔོན་གྱིས་དཔེ་དོན་
གཉིས་ཀ་མི་འཐད་པ་ལས་ཐོག་མར་དཔེ་མི་འཐད་དེ། ཁྱུང་ནམ་མཁའ་ལས་
གློ་བུར་དུ་འདབ་གཤོག་རྫོགས་པར་སྐྱེས་ནས་ཤིང་རྩེར་འབབ་བམ། བྲག་ལ་
སོགས་པར་སྐྱེས་ནས་རིམ་གྱིས་འདབ་གཤོག་རྫོགས་པར་བྱས་ཏེ་འབབ། དང་
པོ་ནི་མི་སྲིད་ལ། གཉིས་པ་ནི་རིམ་གྱིས་པའི་དཔེར་རུང་གི་ཅིག་ཅར་བའི་
དཔེར་མི་རུང་ངོ་། ། དེ་ནས་མཁན་པོས་དཔེ་ལ་ལན་མ་ཐེབས་པ་དང་། དེར་
སློབ་དཔོན་གྱིས་ཁྱོད་ཀྱི་དཔེ་ནོར་བར་མ་ཟད་དོན་ཡང་འཁྲུལ་ཏེ། རྣམ་པར་
མི་རྟོག་པའི་སྒོམ་དེ་ཅི་རྣམ་རྟོག་ཕྱོགས་གཅིག་བཀག་པ་ཙམ་ཡིན་ནམ། རྣམ་
རྟོག་མཐའ་དག་དགག་དགོས། ཕྱོགས་གཅིག་བཀག་པ་ཡིན་ནོ་ཞེ་ན། དེ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
91
ལྟར་ན་གཉིད་དང་བརྒྱལ་བ་ལ་སོགས་པ་ཡང་རྣམ་པར་མི་རྟོག་པར་ཐལ།
རྟོག་པ་ཕྱོགས་གཅིག་བཀག་པ་ཙམ་ཡོད་པའི་ཕྱིར་རོ། ། རྣམ་པར་རྟོག་པ་
མཐའ་དག་བཀག་པ་ཡིན་ནོ་ཞེ་ན། དེ་ལྟར་ཁྱོད་མི་རྟོག་པ་སྒོམ་པའི་ཚེ་མི་རྟོག་
པ་བསྒོམ་སྙམ་པའི་རྟོག་པ་སྔོན་དུ་གཏོང་དགོས་སམ་མི་དགོས། མི་དགོས་ན་
ཁམས་གསུམ་གྱི་སེམས་ཅན་ཐམས་ཅད་ལའང་སྒོམ་སྐྱེ་བར་ཐལ་ཏེ། བསྒོམ་
སྙམ་པའི་རྟོག་པ་སྔོན་དུ་མ་བཏང་ཡང་སྒོམ་སྐྱེ་བའི་ཕྱིར་རོ། ། མི་རྟོག་པ་
བསྒོམ་སྙམ་པའི་རྟོག་པ་སྔོན་དུ་གཏོང་དགོས་ན་དེ་ཉིད་རྟོག་པ་ཡིན་པས་མི་
རྟོག་པ་བསྒོམ་པའི་དམ་བཅའ་ཉམས་ཏེ། དཔེར་ན་སྨྲ་བཅད་བྱས་པ་ཡིན་ནོ་
ཞེས་བརྗོད་ན་སྨྲ་བཅད་ཤོར་བའམ། ཅ་ཅོ་མ་བྱེད་ཅ་ཅོར་འགྲོ་བ་བཞིན་
ནོ། ། ཞེས་བྱ་བ་ལ་སོགས་པ་ལུང་དང་རིགས་པས་སུན་ཕྱུང་བ་དང་། རྒྱ་ནག་
མཁན་པོ་སྤོབས་པ་མེད་པར་གྱུར་ཏེ། དེར་རྒྱལ་པོས་སྨྲས་པ། ལན་ཡོད་ན་
གསུངས་ཤིག མཁན་པོས་སྨྲས་པ། མགོར་ཐོག་བརྒྱབ་པ་དང་མཚུངས་པས་
ལན་མི་ཤེས་སོ། ། རྒྱལ་པོས་སྨྲས་པ། དེ་ལྟར་ན་སློབ་དཔོན་ལ་མེ་ཏོག་ཕྲེང་བ་
ཕུལ་ལ་བཟོད་པར་གསོལ་ཏེ། དཀར་པོ་ཆིག་ཐུབ་ཀྱི་ཆོས་ལུགས་བོར་ལ་ལུང་
རིགས་དང་མི་འགལ་བ་རྒྱ་གར་གྱི་ཆོས་ལུགས་བཞིན་དུ་གྱིས་ཤིག ད་སླན་
ཆད་དཀར་པོ་ཆིག་ཐུབ་འདི་སུས་བྱེད་ཀྱང་ཆད་པ་གཅོད་དོ། ། ཞེས་བོད་
ཁམས་ཀུན་ཏུ་ཁྲིམས་བཅས་ཏེ། རྒྱ་ནག་གི་དཔེ་རྣམས་བསྡུས་ནས་བསམ་ཡས་
སུ་གཏེར་དུ་སྦས་སོ། ། དེར་རྒྱ་ནག་མཁན་པོ་ཡི་མུག་སྟེ་རང་གི་གནས་སུ་སོང་།
ཆོས་གྲྭ་དེར་ལྷམ་ལུས་པས་ལྟས་དེ་ལ་དཔགས་ན་སངས་རྒྱས་ཀྱི་བསྟན་པ་འཇིག་
ཁར་ངའི་བསྟན་པ་ལྷམ་ཙམ་ལུས་པར་འགྱུར་རོ། ། ཞེས་འཁོར་རྣམས་ལ་ལུང་
བསྟནནོ་ཞེས་གྲག་གོ ། ཕྱིས་དགེ་བའི་བཤེས་གཉེན་མཁས་པ་རྣམས་ན་རེ།
རྒྱ་ནག་མཁན་པོས་ཆོས་མི་ཤེས་ཀྱང་ལྟས་ཅུང་ཟད་ཤེས་པ་ཞིག་སྟེ་དེང་སོང་



92 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆོས་ཁུངས་མ་རྣམས་བོར་ཏེ་སེམས་ངོ་འཕྲོད་པས་སངས་རྒྱ་བར་འདོད་པ་
དཀར་པོ་ཆིག་ཐུབ་དུ་འགྲོ་བའི་རྒྱུ་མཚན་དེ་ཡིན་གསུང་། བཀའ་ཆེམས་ཀྱི་ཡི་
གེ་གཞན་ཞིག་ལས་ནི་མཁན་པོ་མ་ཡིན་པའི་ཧ་ཤང་གཞན་ཞིག་ཡི་ཆད་དེ་རྒྱ་
ནག་ཏུ་འགྲོ་བའི་ཚེ་ལྷམ་ལུས་པ་ལ་དཔགས་ནས་དེ་སྐད་ཟེར་ཞེས་ཡི་གེར་བྲིས་
པའང་མཐོང་ངོ་། ། དེར་རྒྱ་ནག་མཁན་པོ་མགོ་ལ་མེ་སྦར་ཏེ་ནུབ་ཕྱོགས་བདེ་
བ་ཅན་དུ་ཁ་བལྟས་ཏེ་འདས། གཟི་དམལ་བ་གཅོ་རྨ་རྨ་རང་གི་དབང་པོ་
བརྡུངས་ནས་ལྕེབས་ཞེས་བྱ་བ་ལ་སོགས་པ་འདིར་ཡི་གེ་མངས་པས་མ་བྲིས་ཏེ།
རྒྱལ་བཞེད་དབའ་བཞེད་འབའ་བཞེད་རྣམས་སུ་བལྟ་བར་བྱའོ། །
གཉིས་པ་ཕྱི་རབས་པའི་ལུགས་དགག་པ་ནི། དེང་སངས་འགའ་ཞིག་
ཕྱག་རྒྱ་ཆེན་པོའི་གདམས་ངག གོལ་ས་གསུམ་དང་ཤོར་ས་བཞི། ། སྤངས་ཏེ་
མཉུག་མ་བསྒོམ་པར་བྱ། ། བྲམ་ཟེ་སྐུད་པ་འཁལ་བ་ལྟར། ། སོ་མ་མ་བཅོས་
ལྷུག་པར་བཞག ། ཅེས་བྱ་བའི་དོན་ཕྱག་རྒྱ་ཆེན་པོ་བདེ་གསལ་མི་རྟོག་པ་ལ་
གོལ་བ་སྟེ། དེ་ཡང་བདེ་བ་ལ་གོལ་ན། འདོད་ཁམས་ཀྱི་ལྷར་སྐྱེ། གསལ་བ་
ལ་གོལ་ན། གཟུགས་ཁམས། མི་རྟོག་པ་ལ་གོལ་ན་གཟུགས་མེད་དུ་སྐྱེ་བ།
ཤོར་ས་བཞི་ནི་ཕྱག་རྒྱ་ཆེན་པོ་གཤིས་ལ་ཤོར་བ། བསྒོམ་དུ་ཤོར་བ། ལམ་དུ་
ཤོར་བ། རྒྱས་འདེབས་སུ་ཤོར་བའོ། ། དེ་དག་སྤངས་ཏེ་བྲམ་ཟེ་སྐུད་པ་
འཁལ་བ་ལྟར། སོམ་དང་། མ་བཅོས་པ་དང་། ལྷུག་པ་དང་། འབོལ་ལེ།
ཤིག་གེ་འཇོག་པ་ཡིན་ནོ་ཞེས་ཟེར་རོ། ། འདི་རྒྱ་ནག་གི་དཀར་པོ་ཆིག་ཐུབ་ཀྱི་
རྗེས་སུ་འབྲང་བ་ཡིན་གྱི་སངས་རྒྱས་ཀྱིས་གསུངས་པའི་ཕྱག་རྒྱ་ཆེན་པོ་མ་ཡིན་
ཏེ། དེའང་མདོ་སྡེ་དང་། འདུལ་བ། མངོན་པ་གསུམ་ནས་སྤྱིར་ཕྱག་རྒྱ་ཆེན་
པོ་བཤད་པ་མེད། བྱེ་བྲག་ཏུ་འདི་འདྲའི་ཕྱག་རྒྱ་ཆེན་པོ་བཤད་པ་མ་མཐོང་།
རྒྱུད་སྡེ་བཞི་ནས། ལས་དང་ཆོས་དང་དམ་ཚིག་དང་། ། ཕྱག་རྒྱ་ཆེན་པོ་ཞེས་



，-
ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 93
བཤད་པ་ཡོད་དེ། དེ་དག་གི་ལུགས་ཀྱང་འདི་མ་ཡིན་ཏེ། སློབ་དཔོན་ཀླུ་སྒྲུབ་
ཀྱི་ཕྱག་རྒྱ་བཞི་པར། ལས་ཀྱི་ཕྱག་རྒྱ་མི་ཤེས་པ་དེ་དག་གིས་ནི་ཆོས་ཀྱི་ཕྱག་
རྒྱའང་ཤེས་པར་མི་འགྱུར་ན། ཕྱག་རྒྱ་ཆེན་པོའི་མིང་ཙམ་ཡང་ཤེས་པར་ག་ལ་
འགྱུར་ཞེས་གསུངས་ལ། དེ་བཞིན་དུ་རྒྱུད་སྡེ་རྣམས་དང་། བསྟན་བཅོས་
རྣམས་ལས་དེ་ལྟ་བུའི་ཕྱག་རྒྱ་ཆེན་པོ་བཀག་སྟེ། ལུང་རྣམས་ནི་གསང་སྔགས་
ཡིན་པས་འདིར་མ་བྲིས་སོ། ། གལ་ཏེ་མདོ་རྒྱུད་བསྟན་བཅོས་ནས་མ་བཤད་
ཀྱང་ཉམས་སུ་བླངས་པ་ལ་འགལ་བ་ཅང་ཡོད་དམ་སྙམ་ན། འདི་མདོ་རྒྱུད་
དང་འགལ་ཞིང་རིགས་པས་མི་འཐད་པར་མངོན་ཏེ། དེའི་རྒྱུ་མཚན་གོལ་ས་
གསུམ་གྱི་ལྷར་སྐྱེ་བ་བས། མི་ཁོམ་པའི་ལྷར་སྐྱེས་པ་གོལ་ས་ཆེ་སྟེ། མི་ཁོམ་
པའི་གནས་བརྒྱད་དུ་སྐྱེ་བར་མ་གྱུར་ཅིག་ཅེས་མདོ་རྒྱུད་ཀུན་ལས་སྨོན་ལམ་
བཏབ་པ་དང་། རྨོངས་པའི་སྒོམ་པ་གང་ཡིན་པ། ། རྨོངས་པས་རྨོངས་པ་
འཐོབ་པར་འགྱུར། ། ཞེས་བློ་མ་བཅོས་པའི་ངང་ལས་འཇོག་པའི་ཚུལ་འགའ་
ཞིག་རྨོངས་པའི་སྒོམ་པར་བཤད་པའི་ཕྱིར་དང་། རྒྱ་ནག་མཁན་པོའི་དཀར་
པོ་ཆིག་ཐུབ་དང་ཁྱད་པར་ཅུང་ཟད་མེད་པའི་ཕྱིར་རོ། ། ཡང་འཚང་རྒྱ་བ་ལ་
མི་ཁོམ་པའི་གནས་བརྒྱད་པས་ཀྱང་ཉན་ཐོས་དང་རང་སངས་རྒྱས་གོལ་ས་ཆེ་སྟེ།
དམྱལ་བར་འགྲོ་བ་བྱང་ཆུབ་ཀྱི། ། གཏན་གྱི་གེགས་བྱེད་མ་ཡིན་ཏེ། ། ཉན་
ཐོས་དང་ནི་རང་སངས་རྒྱས། ། བྱང་ཆུབ་ཀྱི་ནི་གཏན་གྱི་གེགས། ། ཞེས་བྱ་
བ་དང་། མཚན་བརྗོད་ཀྱི་ཕན་ཡོན་ལས། ། ཉན་ཐོས་དང་རང་སངས་རྒྱས་
ཀྱི་ངེས་པ་ལ་ནམ་ཡང་འཇུག་པར་མི་འགྱུར་རོ་ཞེས་བྱ་བ་དང་། རྒྱལ་བའི་ཡུམ་
ལས། ཉན་ཐོས་དང་རང་སངས་རྒྱས་ཀྱི་རྒྱུ་ཤེས་པར་བྱ། ལམ་ཤེས་པར་བྱ།
འབྲས་བུ་ཤེས་པར་བྱ། ཤེས་ནས་སྤང་བར་བྱ་ཞེས་བྱ་བ་ལ་སོགས་པ་དང་།
སྡུད་པ་ལས། གལ་ཏེ་བསྐལ་པ་དུ་མར་དགེ་བའི་ལས་ལམ་བཅུ། ། སྤྱོད་ཀྱང་



94 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཉན་ཐོས་ས་དང་རང་རྒྱས་སེམས་བསྐྱེད་ན། ། དེ་ནི་ཚུལ་ཁྲིམས་སྐྱོན་བྱུང་ཚུལ་
ཁྲིམས་ཉམས་པ་སྟེ། ། སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །
ཞེསབྱ་བ་དང་། འཕགས་པ་དཀོན་མཆོག་བརྩེགས་པ་ལས། ཤཱ་རིའི་བུས་
ཆོས་བཤད་ན། དགེ་སློང་ལྔ་བརྒྱ་དགྲ་བཅོམ་པར་འགྱུར་བར་མཐོང་ནས།
འཕགས་པ་འཇམ་དཔལ་གྱིས་དེའི་སྔོན་ལ་ཆོས་ཟབ་མོ་གསུངས་པས་དགེ་སློང་
དེ་དག་མ་མོས་ནས་འབར་བཞིན་དུ་སེམས་ཅན་དམྱལ་བར་ལྷུང་ངོ༌། ། འཇམ་
དཔལ་ལ་ཤཱ་རིའི་བུས་སྨྲས་པ། ཁྱོད་ཀྱིས་ལས་མི་བཟད་པ་བྱས་སོ། ། འཇམ་
དཔལ་གྱིས་སྨྲས་པ་ཤཱ་རིའི་བུ་དེ་དེ་བཞིན་ཏེ་ཁོ་བོས་ལས་མི་བཟད་པ་བྱས་
སོ། ། དེར་བཅོམ་ལྡན་འདས་ལ་ཤཱ་རིའི་བུས་གསོལ་པ། འཇམ་དཔལ་གྱིས་
ལས་མི་བཟད་པ་བགྱིས་སོ། ། བཀའ་སྩལ་པ་ཅི་བྱས། གསོལ་པ་བདག་གིས་
ཆོས་བཤད་ན་དགྲ་བཅོམ་པ་ལྔ་བརྒྱར་འགྱུར་བ་ཞིག་ན། འཇམ་དཔལ་གྱིས་
ཆོས་བཤད་པས་དེ་དག་འབར་བཞིན་དུ་དམྱལ་བར་གྱུར་ཏོ། ། བཀའ་སྩལ་པ།
ཤཱ་རིའི་བུ་ཁྱོད་ཀྱིས་ཆོས་བཤད་ན་དེ་དགྲ་བཅོམ་པར་འགྱུར་མོད། ། གཏན་
འཚང་རྒྱ་བའི་སྐལ་བ་མེད་དོ། ། འཇམ་དཔལ་གྱིས་ཆོས་བཤད་པས་རེ་ཞིག་
དམྱལབར་གྱུར་ཀྱང་དེ་ནས་ཐར་ཏེ་མྱུར་དུ་མངོན་པར་རྫོགས་པར་འཚང་རྒྱ་
བས། འཇམ་དཔལ་ཉིད་ཐབས་མཁས་པ་ཡིན་ནོ་ཞེས་བྱ་བ་ལ་སོགས་པ་རྒྱས་
པར་གསུངས་སོ། ། དེ་བཞིན་དུ་ཉན་ཐོས་དང་རང་རྒྱལ་གོལ་ས་ཆེ་བས་མདོ་
རྒྱུད་དང་བསྟན་བཅོས་ཐམས་ཅད་ལས་དགག་པ་མཛད་དོ། ། ཤོར་ས་བཞི་
པས་ཆེ་བ་རྨོངས་པའི་སྒོམ་པར་ཤོར་བ་དང་། ཞི་གནས་སུ་ཤོར་ན་ཐབས་
མཁས་པ་དང་། ས་ལམ་དང་། འབྲས་བུ་སྐུ་གསུམ་དང་། ཡེ་ཤེས་ལྔ་དང་།
སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་
ལ་སོགས་པ་ནས་རྣམ་པ་ཐམས་ཅད་མཁྱེན་པ་ཉིད་ཀྱི་བར་གྱི་ཐུན་མོང་དང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
95
ཐུན་མོང་མ་ཡིན་པའི་ཡོན་ཏན་ཐམས་ཅད་ཀྱི་གེགས་སུ་འགྱུར་རོ། ། བརྒྱ་ལ་
གནས་ལུགས་ལས་སེམས་འཇོག་པ་ལས་བཟློག་སྟེ། སངས་རྒྱས་ཀྱི་བྱིན་རླབས་
ལ་སོགས་པས་བསྐུལ་ཏེ་ཐབས་མཁས་པ་ལ་འབད་དུ་ཟིན་ཡང་བཟོ་ཉེས་པ་
འཆོས་པ་ལྟར་སངས་རྒྱས་འཐོབ་པ་ལ་ཡུན་རིང་དུ་འགོར་ཏེ། མདོ་སྡེ་རྒྱན་
ལས། དེ་གཉིས་ཡང་ནས་ཡང་དུ་ནི། ། རང་སེམས་ཀུན་དུ་འབྱུང་ལྡན་
པས། ། མྱ་ངན་འདས་ལ་མངོན་དགའི་ཕྱིར། ། རྟོགས་པ་བུལ་བ་ཡིན་པར་
འདོད། ། ཅེས་གསུངས་པ་ལྟར་རོ། ། བྲམ་ཟེ་སྐུད་པ་འཁལ་བའང་དཔེར་མི་
རུང་སྟེ། སྐུད་པ་འཁལ་བ་ལ་བལ་རྩིག་པ་དང་། སྙོད་པ་དང་། ལྷོད་ན་སྒྲིམ་
པ་དང་། གྲིམས་ན་ཀློད་པ་དང་། སྦོམ་ཕྲ་དང་། འཇུར་མདུད་ལ་སོགས་པ་
མ་བཅོས་པར་སྐུད་པ་ལེགས་པོ་མི་སྲིད་དོ། ། དེས་ན་མ་བཅོས་པར་བཞག་ན་
བལ་གྱི་ཕུང་པོ་ཉིད་ལས་མི་འདའ་ལ། བལ་བླངས་ཏེ་སྐུད་པ་རྩོམ་པ་དེ་ཉིད་
བཅོས་པ་ཡིན་མོད། དེ་བཞིན་དུ་ཕྱག་རྒྱ་ཆེན་པོ་ཡང་མ་བཅོས་པར་རང་
དགར་འཇོག་ན་བླ་མའི་གདམས་ངག་ཅི་དགོས། གོལ་ས་གསུམ། ཤོར་ས་
བཞི་བཅད་ནས། གཉུག་མ་བསྒོམ་པ་དེ་ཉིད་ལས་བཅོས་ཚབས་ཆེ་བ་གཞན་
ཅི་ཡོད། དེས་ན་དཔེ་དོན་ཕྱིན་ཅི་ལོག་ཏུ་གྱུར་པས་རྒྱ་ནག་མཁན་པོའི་ཁྱུང་གི་
དཔེ་ལྟར་བརྟག་མི་བཟོད་པས་བླུན་པོ་དགའ་བར་བྱེད་པ་ཡིན་ནོ། །
གསུམ་པ་དེང་སང་གྲགས་པ་སེམས་ཙམ་རྣམ་མེད་པའི་སྒོམ་ལ་ཕྱག་རྒྱ་
ཆེན་པོར་འདོད་པ་དགག་པ་ནི། སློབ་དཔོན་ཤཱནྟི་པས་སེམས་ཙམ་རྒྱན་དང་།
མན་ངག་ཅེས་པའི་བསྟན་བཅོས་ལས་རྩེ་གཅིག་སྤྲོས་བྲལ་རོ་གཅིག སྒོམ་མེད་
ཅེས་རྣལ་འབྱོར་བཞི་གསུངས་པ་ནི་སེམས་ཙམ་རྣམ་མེད་པའི་སྒོམ་ཡིན་གྱི།
དབུ་མ་ཡན་ཆད་ལའང་འདི་མ་གྲགས་སོ། ། གལ་ཏེ་འདི་ལ་མོས་ན་ཤཱནྟི་པའི་
གཞུང་ཉིད་དུ་བལྟ་བར་བྱའོ། ། དེང་སང་བོད་ཁ་ཅིག་རྣལ་འབྱོར་བཞི་ལམ་



96
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལྔའམ། ས་བཅུ་ལ་སྦྱར་ནས་ཕྱག་རྒྱ་ཆེན་པོའི་སྒོམ་དུ་བྱེད་པ་མཐོང་སྟེ་འདི་མི་
འཐད་དེ། དེའི་རྒྱུ་མཚན་ཕྱག་རྒྱ་ཆེན་པོ་གསང་སྔགས་ཀྱི་དབང་དང་། རིམ་
གཉིས་ཀྱི་ཏིང་ངེ་འཛིན་གྱི་བྱེ་བྲག་ཡིན་ལ། འདི་ནི་དེ་མ་ཡིན་དེ་རྒྱུད་སྡེ་རྣམས་
ལས་ནི་ནང་རྟེན་འབྲེལ་གྱི་ས་ལམ་ངོ་མཚར་ཅན་གསུངས་ཀྱི་རྣལ་འབྱོར་བཞི་ལ་
ས་ལམ་དུ་གང་ནས་ཀྱང་གསུངས་པ་མེད་པས་རང་བཟོ་ཡིན་ཞིང་། ཕྱག་རྒྱ་
ཆེན་པོ་བ་ཁོ་རང་ལ་ཡང་འདི་མི་འཐད་དེ། ཕྱག་རྒྱ་ཆེན་པོ་ཆིག་ཆོད་ལ། །
ས་ལམ་བརྩི་བའི་རྨོངས་པ་འཁྲུལ། ། ཞེས་ཕྱག་རྒྱ་ཆེན་པོ་ཆིག་ཆོད་ལ་ས་ལམ་
བརྩིར་མེད་ཅེས་ཟེར་བ་དང་འགལ་བའི་ཕྱིར་རོ། །
བཞི་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལྟར་སྣང་ཕྱག་རྒྱ་ཆེན་པོར་འདོད
པ་དགག་པ་ནི། འགའ་ཞིག་འབུམ་ལས། ཆོས་ཐམས་ཅད་ནམ་མཁའི་ངང
ཚུལ་ཅན་ཞེས་བྱ་བར་སེམས་ཅན་རྣམས་ལ་ཆོས་སྟོན་ཏོ་ཞེས་བྱ་བ་ལ་བརྟེན་
ནས། ཕྱག་རྒྱ་ཆེན་པོའི་ངོ་སྤྲོད་གསུམ་པ་ཞེས་བྱ་བ་ཆོས་ཐམས་ཅད་སེམས་སུ་
ངོ་སྤྲད། སེམས་ནམ་མཁའ་ལ་ངོ་སྤྲད། ནམ་མཁའ་སྟོང་པ་ཉིད་དུ་ངོ་སྤྲད་
ཅེས་བྱ་བ་དང་། ཡང་ཁ་ཅིག་དྲན་པ་མེད་ཅིང་ཡིད་ལ་བྱ་བ་མེད་པ་ནི་སངས་
རྒྱས་རྗེས་སུ་དྲན་པའོ་ཞེས་བྱ་བ་ལ་བརྟེན་ནས། དྲན་པ་མེད་ཅིང་ཡིད་ལ་བྱ་བ་
མི་བྱེད་པ་ཕྱག་རྒྱ་ཆེན་པོར་འདོད་པ་དང་། ཡང་འགའ་ཞིག་གང་སེམས་དེ་ནི་
སེམས་མ་མཆིས་པ་སྟེ་སེམས་ནི་རང་བཞིན་གྱིས་འོད་གསལ་བའི་སླད་དུའོ་ཞེས་
བྱ་བ་ཕྱག་རྒྱ་ཆེན་པོའི་སྒོམ་དུ་བྱེད་པ་ལ་སོགས་པ་ཕྱག་རྒྱ་ཆེན་པོའི་བྱེ་བྲག་མང་
པོ་གྲག་སྟེ། དེ་དག་ཕལ་ཆེར་སྒོམ་མ་ཤེས་ན་ཕ་རོལ་ཏུ་ཕྱིན་པའི་གཟུགས་
བརྙན་དུ་འགྱུར་ལ། སྒོམ་ཤེས་ཀྱང་གསང་སྔགས་ཀྱི་ཕྱག་རྒྱ་ཆེན་པོ་མ་ཡིན་གྱི་
ཕ་རོལ་ཏུ་ཕྱིན་པའི་སྒོམ་ཉིད་ཡིན་ནོ། ། གལ་ཏེ་འདི་ལ་མོས་ཤིང་སྒོམ་པར་
འདོད་ན། ཚུལ་གནས་ཐོས་དང་བསམ་ལྡན་པ། ། སྒོམ་པ་ལ་ནི་རབ་ཏུ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 97 །
སྦྱར། ། ཞེས་གསུངས་པ་ལྟར། གཞི་ཚུལ་ཁྲིམས་ལ་གནས་ཤིང་། ཐོས་བྱུང་
གི་ཤེས་རབ་རྒྱ་མཚོ་ལྟ་བུའི་རྒྱུད་སྦྱངས། རིགས་པའི་སྒོ་ནས་བསམ་བྱུང་གི་
ཤེས་རབ་ཀྱིས་ཐོས་པའི་དོན་འཁྲུལ་མ་འཁྲུལ་ལེགས་པར་བསམས་ནས་མ་
འཁྲུལ་པའི་དོན་ཕ་རོལ་ཏུ་ཕྱིན་པའི་གཞུང་ནས་འབྱུང་བ་ལྟར་སྦྱོར་དངོས་རྗེས་
གསུམ་གྱིས་ཟིན་པར་བྱས་ལ་བསྒོམ་གྱི། གསང་སྔགས་ཀྱི་ཕྱག་རྒྱ་ཆེན་པོར་
བྱས་ལ་མི་བསྒོམ་མོ། ། དེས་ན་མངོན་པར་རྫོགས་པར་འཚང་རྒྱ་བ་ལ་སྙིང་རྗེ་
གཞུ་ལྟ་བུ། ཤེས་རབ་མདའ་ལྟ་བུ། ཐབས་མཁས་པ་སྐྱེས་བུ་འཕོང་སྐྱེན་པ་ལྟ་
བུ་གསུམ་འཚོགས་དགོས་ཏེ། སློབ་དཔོན་ཙནྡྲ་གོ་མིས། ཨེ་མ་ཧོ། བཅོམ་
ལྡན་རབ་དགེས་ཐུགས་རྗེའི་གཞུ་མོ་མངའ་བ་ཁྱོད་ལྟ་བཞུགས་ལགས་ཀྱང་། །
ཞེས་བྱ་བ་དང་། འཕགས་པ་ཆོས་ཡང་དག་པར་སྡུད་པའི་མདོ་ལས། སྤྱན་
རས་གཟིགས་དབང་ཕྱུག་གིས་གསོལ་པ། བཅོམ་ལྡན་འདས་བྱང་ཆུབ་སེམས་
དཔའ་ཆོས་ཤིན་ཏུ་མང་པོ་ལ་བསླབ་པར་མི་བགྱིའོ། ། བྱང་ཆུབ་སེམས་དཔའ་
ཆོས་གཅིག་རབ་ཏུ་གཟུང་ཞིང་རྟོགས་པར་བགྱིས་ན་སངས་རྒྱས་ཀྱི་ཆོས་ཐམས་
ཅད་དེའི་ལག་མཐིལ་དུ་མཆིས་པ་ལགས་སོ། ། གཅིག་པོ་གང་ཞེ་ན། སྙིང་རྗེ་
ཆེན་པོའོ་ཞེས་བྱ་བ་ལ་སོགས་པ་གསུངས་སོ། ། རྣམ་འགྲེལ་ལས། སྒྲུབ་བྱེད་
ཐུགས་རྗེ་གོམས་པ་ལས། ། ཞེས་བྱ་བ་དང་། དབུ་མ་འཇུག་པ་ལས། ཉན་
ཐོས་སངས་རྒྱས་འབྲིང་རྣམས་ཐུབ་དབང་སྐྱེས། ། སངས་རྒྱས་བྱང་ཆུབ་
སེམས་དཔའ་ལས་འཁྲུངས་ཤིང་། ། སྙིང་རྗེའི་སེམས་དང་གཉིས་སུ་མེད་བློ་
དང༌། ། བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ་ཞེས་བྱ་བ་དང་། དེ་བཞིན་
དུམདོ་རྒྱུད་བསྟན་བཅོས་ཐམས་ཅད་ལས་སྙིང་རྗེ་དང་བྱང་ཆུབ་ཀྱི་སེམས་ཀྱི་
བསྔགས་པ་གསུངས་པ་ལྟར་རོ། ། ཤེས་རབ་མདའ་ལྟ་བུ་དགོས་པར་ཡང་།
ཁྱད་པར་དུ་འཕགས་པའི་བསྟོད་པ་ལས། ལྷ་ཆེན་ཁྲོས་པའི་མདའ་གཅིག་



98 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གིས། ། གྲོང་ཁྱེར་སུམ་བརྩེགས་བསྲེགས་ཞེས་གདའ། ། ཁྱེད་ཀྱི་ཡེ་ཤེས་
མདའ་གཅིག་གིས། ། ཉོན་མོངས་བག་ཆགས་དང་བཅས་བསྲེགས། ། ཞེས་
བྱ་བ་དང་། སྡུད་པ་ལས། ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་
ནས། ། ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། ། མི་ཡི་ཁྱུ་
མཆོག་འཁོར་ལོ་རིན་ཆེན་བསྐོར་བྱས་ནས། ། སྡུག་བསྔལ་ཟད་པར་བྱ་ཕྱིར་
འགྲོ་ལ་ཆོས་ཀྱང་སྟོན། ། ཞེས་བྱ་བ་དང་། སྤྱོད་འཇུག་ལས། ཡན་ལག་འདི་
དག་ཐམས་ཅད་ནི། ། ཐུབ་པས་ཤེས་རབ་དོན་དུ་གསུངས། ། དེ་ཡི་ཕྱིར་ན་
སྡུག་བསྔལ་དག ། ཞི་བར་འདོད་པས་ཤེས་རབ་བསྐྱེད། ། ཅེས་བྱ་བ་དང་།
རྣམ་འགྲེལ་ལས། སྟོང་ཉིད་ལྟ་བས་གྲོལ་འགྱུར་གྱི། ། སྒོམ་པ་ལྷག་མ་དེ་དོན་
ཡིན། ། ཞེས་བྱ་བ་ལ་སོགས་པ་རྒྱས་པར་གསུངས་པ་ལྟར་རོ། ། དེས་ན་
མདའ་དང་གཞུ་འབྲེལ་དགོས་པ་ལྟར། སྟོང་ཉིད་སྙིང་རྗེ་ཟུང་དུ་འཇུག་དགོས་
ཏེ། ། བསླབ་བཏུས་ལས། སྟོང་ཉིད་སྙིང་རྗེའི་སྙིང་པོ་ཅན། ། བསྐྱེད་པས་
བསོད་ནམས་དག་པར་འགྱུར། ། ཞེས་བྱ་བ་དང་། སློབ་དཔོན་ས་ར་ཧས་
ཀྱང༌། སྙིང་རྗེ་ཉིད་སྤངས་སྟོང་པ་ཉིད་ཀྱིས་ཀྱང་། དེས་ནི་ལམ་མཆོག་རྙེད་པ་
མ་ཡིན་ཏེ། ། གལ་ཏེ་སྙིང་རྗེ་འབའ་ཞིག་སྒོམ་ན་ཡང་། འཁོར་བ་འདིར་
གནས་ཐར་བ་ཡོད་དམ་ཅི། ། ཞེས་བྱ་བ་དང་། རྣམ་འགྲེལ་ལས། བརྩེ་བས་
ལེགས་དང་ཡེ་ཤེས་ལས། ། བདེན་པ་སྟོན་མཛད་སྒྲུབ་བྱེད་བཅས། ། དེ་
གསུངས་པར་ཡང་མངོན་སྦྱོར་ལྡན། ། ཞེས་བྱ་བ་ལ་སོགས་པ་རྒྱས་པར་
གསུངས་པ་ལྟར་རོ། ། སྟོང་ཉིད་སྙིང་རྗེ་གཉིས་འགལ་བ་ལྟར་སྣང་ཡང་། མི་
འགལ་བར་ཉམས་སུ་ལེན་པ་ལ་ཐབས་མཁས་པ་དགོས་ཏེ། རྣམ་འགྲེལ་ལས།
རྣམ་པ་དུ་མར་ཐབས་མང་པོ། ། ཡུན་རིང་དུས་སུ་གོམས་པ་ལས། ། དེ་ལ་
སྐྱོན་དང་ཡོན་ཏན་དག ། རབ་ཏུ་གསལ་བ་ཉིད་དུ་འགྱུར། ། དེས་ན་ཐུགས་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 99 །
ཀྱང་གསལ་བའི་ཕྱིར། ། རྒྱུ་ཡི་བག་ཆགས་སྤངས་པ་ཡིན། ། ཐུབ་ཆེན་གཞན་
དོན་འཇུག་ཅན་གྱི། ། བསེ་རུ་སོགས་ལས་ཁྱད་འདི་ཡིན། ། དེ་དོན་ཕྱིར་ན་
ཐབས་གོམས་པ། ། དེ་ཉིད་སྟོན་པ་ཡིན་པར་འདོད། ། ཅེས་བྱ་བ་ལ་སོགས་
པ་རྒྱས་པར་གསུངས་སོ། ། རྣམ་སྣང་མངོན་བྱང་ལས་ཀྱང་། ཐབས་དང་མི་
ལྡན་ཡེ་ཤེས་དང་། ། བསླབ་པ་དག་ཀྱང་གསུངས་པ་ནི། ། དཔའ་བོ་ཆེན་
པོས་ཉན་ཐོས་རྣམས། ། དེ་ལ་གཞུག་པའི་ཕྱིར་བཤད་དོ། ། གང་དག་དུས་
གསུམ་སངས་རྒྱས་རྣམས། ། ཐབས་དང་ཤེས་རབ་ལྡན་པ་ལ། ། བསླབས་
ནས་བླ་མེད་ཐེག་པ་ནི། ། འདུས་མ་བྱས་པ་དེས་ཐོབ་བོ། ། ཞེས་གསུངས་
པས། ཐབས་ཤེས་རབ་ཟུང་དུ་འབྲེལ་བར་ཉམས་སུ་བླངས་པས་བསོད་ནམས་
དང་ཡེ་ཤེས་ཀྱི་ཚོགས་རྫོགས་ཏེ་འཚང་རྒྱ། ། ཚོགས་གཉིས་མ་རྫོགས་ན་སེམས་
ཀྱི་ངོ་བོ་ཕྱིན་ཅི་མ་ལོག་པ་མི་འཕྲོད་དེ། སྡུད་པ་ལས། ཇི་སྲིད་ཚོགས་གཉིས་
ཡོངས་སུ་མ་རྫོགས་པར། ། དེ་སྲིད་སྟོང་ཉིད་དམ་པ་དེ་ནི་ཐོབ་མི་འགྱུར། །
ཞེས་གསུངས་པ་ལྟར་རོ། ། དེས་ན་ཀུན་རྫོབ་ཤེས་པས་ཤེས་བྱ་ཐམས་ཅད་ལ་
མཁས་ཤིང་གཞན་གྱི་དོན་ཕུན་སུམ་ཚོགས་པ་འབྱུང་། མི་མཁས་ན་གཞན་ལྟ་
སྨོས་ཅི་དགོས་རང་དོན་ཡང་མི་འགྲུབ། འཕགས་པའི་ཆོས་ལྟ་ཅི་སྨོས། མིའི་
ཆོས་ཀྱང་མི་ཤེས་ཏེ། ཁྲོན་པ་འབོད་པའི་རྣམ་པར་ཐར་བ་བཞིན་ནོ། །
དེའང་སྔོན་རྒྱལ་པོ་ཞིག་གིས་བྲམ་ཟེ་ཕྱུག་པོ་གཅིག་ལ་སྙད་བཏགས་ཏེ། ནོར་
དབྲོག་པར་འདོད་ནས་ཁྲོན་པ་གཡར་བ་ན་བྲམ་ཟེ་སྐྲག་སྟེ་ནོར་གྱིས་བསླུ་བར་
བརྩམས་སོ། ། དེའི་ཚེ་བྲམ་ཟེའི་བུ་མོ་ཤེས་རབ་ཅན་གྱིས་ཡབ་བཀག་སྟེ། ཁོ་
མོས་སོང་ནས་དོན་དེ་བསྒྲུབ་བོ་ཟེར་ནས། རྒྱལ་པོ་ལ་འདི་སྐད་ཅེས་སྨྲས་
སོ། ། ནོར་གྱིས་ནོར་རྣམས་འགུགས་བགྱིད་དེ། ། གླང་པོ་ཆེས་ཀྱང་གླང་ཆེན་
ལགས། ། རྒྱལ་དབང་ཁྲོན་པའང་མངག་འཚལ་ལོ། ། དེ་ནས་ཁྲོན་པ་འོང་



100 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བར་འགྱུར། ། ཞེས་སྨྲས་པ་དང༌། རྒྱལ་པོ་དེ་མགུ་སྟེ་བྱ་དགའ་ཆེན་པོ་བྱིན་
པར་གྲག་གོ ། དེ་བཞིན་དུ་བླུན་པོས་རང་གཞན་གྱི་བྱ་བ་འབད་ཀྱང་བསྒྲུབ་མི་
ནུས། མཁས་པས་རང་གཞན་གྱི་ཕྲིན་ལས་ཆེན་པོ་བསྒྲུབ་པ་ན་ནུས་པའི་མཐུ་
དང་ལྡན་པ་ཡིན་ནོ། ། འོ་ན་སེམས་རྟོགས་ན་སངས་རྒྱས་ཡིན་པས་སངས་རྒྱས་
གཞན་དུ་མི་བཙལ་བའི་འདུ་ཤེས་བསྒོམ་པར་བྱའོ། ། ཞེས་བྱ་བ་ལ་སོགས་པ་
གསུངས་པ་ཡིན་ནོ། ། འཚང་རྒྱ་བ་ལ་ཡོན་ཏན་གཞན་ཅི་ཞིག་དགོས་ཟེར་ན།
དེ་སྐད་གསུངས་པ་ནི་མུ་སྟེགས་གྲངས་ཅན་པ་ལ་སོགས་པ་རྗེས་སུ་གཟུང་བའི་
ཕྱིར་དགོངས་པ་ཅན་ཡིན། གྲངས་ཅན་གྱི་གཞུང་ལས། ལྷ་མིག་རྣམ་དག་
བསྒྲུབས་ནས་ནི། ། སེམས་ཀྱི་བདག་ཉིད་རྟོགས་པར་བྱ། ། སྐྱེས་བུའི་བདག་
ནི་སུས་རྟོགས་པ། ། ཆ་ལུགས་གང་གིས་གནས་ཀྱང་གྲོལ། ། ཞེས་བྱ་བ་རྗེས་
སུ་གཟུང་བའི་ཕྱིར་དགོངས་གཞི་ཆོས་ཀྱི་སྐུའི་སངས་རྒྱས་ལ་དགོངས། དགོས་
པནི་གྲངས་ཅན་ལ་སོགས་པ་དེ་དག་སྙིང་གི་དཀྱིལ་ན་ཤེས་རིག་གི་སྐྱེས་བུ་
ཐམས་ཅད་མཁྱེན་པ་རང་ཆས་སུ་ཡོད་པར་འདོད་པ་དག་སྤང་བའི་ཕྱིར་ཡིན།
དངོས་ལ་གནོད་བྱེད་ཀྱི་ཚད་མའང་། གལ་ཏེ་རྒྱུ་ལ་འབྲས་གནས་ན། ། ཟན་
ཟ་མི་གཙང་ཟ་བར་འགྱུར། ། ཞེས་བྱ་བ་ནས། ཤེས་ཏེ་འཇིག་རྟེན་ལ་ཡང་
ནི། ། ཡོད་ན་ཅི་སྟེ་མཐོང་མི་འགྱུར། ། ཞེས་བྱ་བ་ལ་སོགས་པའི་རིགས་པ་
དང་། གཞན་ཡང་གྲངས་ཅན་འགོག་པའི་རིགས་པ་རྣམ་འགྲེལ་ལ་སོགས་པ་
ནས་བཤད་པ་ཐམས་ཅད་ཀྱིས་གནོད་པའི་ཕྱིར་དང་། སྐུ་གསུམ་ལ་སོགས་
པའི་རྣམ་གཞག་ཐམས་ཅད་འདི་ལ་མི་འཐད་པའི་ཕྱིར་རོ། ། གཞན་ཡང་
དཔེར་ན་རས་ལ་མར་མེ་སྦོར་ཞེས་ཟེར་ཡང་སྣུམ་དང་ཀོང་བུ་ལ་སོགས་པ་མེད་
ན་གཞོབ་ཏུ་འགྲོའི་སྒྲོན་མེ་མི་འབྱུང་བའམ་མདས་དགྲ་གསོད་ཟེར་ཡང་གཞུ་
དང་མི་མེད་བན་དོན་བྱེད་མི་ནུས། ས་བོན་ལས་ལོ་ཏོག་འབྱུང་ཟེར་ཡང་ཞིང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 101
དང་ཆུ་ལུད་ལ་སོགས་པ་མེད་ན་ལོ་ཏོག་འབྱུང་མི་ནུས། ཞིང་ལ་སྙེ་མ་ཐོན་ཟེར་
ཡང་། བོང་གེ་རྫོགས་ནས་སྙེ་མ་བྱུང་ན་ལོ་ལེགས་ཡིན་གྱི། མ་རྫོགས་པར་བྱུང་
ན་ཐན་སྙིའི་རིགས་ལོ་ཉེས་སུ་འགྲོ། ། དེ་བཞིན་དུ་སེམས་ངོ་འཕྲོད་ན་འཚང་
རྒྱ་ཟེར་ཡང་བསོད་ནམས་དང་ཡེ་ཤེས་ཀྱི་ཡོན་ཏན་མ་རྫོགས་ན་འཚང་རྒྱ་མི་
ནུས། དེའང་གཞི་དད་པ་ཚུལ་ཁྲིམས་ལ་བརྟེན། ལམ་ཕ་རོལ་ཏུ་ཕྱིན་པའམ།
གསང་སྔགས་ཀྱི་ཐབས་མཁས་པ་ལ་མ་བརྟེན་པར་ལམ་སྟོང་པ་ཉིད་ཀྱི་ཡེ་ཤེས་
ལ་འབད་ན་ཉན་ཐོས་ཀྱི་འགོག་པར་ལྟུང་། དེ་བས་ཀྱང་དད་པ་དང་། ཚུལ་
ཁྲིམས་དམན། ལུས་ངག་གིས་སྡིག་པ་རྒྱ་ཆེན་པོ་མ་བྱས་དགེ་བ་ཅི་རིགས་པ་
བསགས། འདོད་པའི་འདོད་ཆགས་དང་། གཟུགས་ལ་ཞེན་པའི་རྣམ་རྟོག་
སྤངས་ནས་ཆོས་ཐམས་ཅད་སྟོང་པ་ནམ་མཁའ་ལྟར་ངོ་འཕྲོད་ན་ནམ་མཁའ་
མཐའ་ཡས་སྐྱེ་མཆེད་ཀྱི་ལྷར་སྐྱེ། དེ་བཞིན་དུ་ཆོས་ཐམས་ཅད་སེམས་སུ་ངོ་
འཕྲོད་ན་རྣམ་ཤེས་མཐའ་ཡས་སྐྱེ་མཆེད། ཅི་ཡང་མེད་པར་ངོ་འཕྲོད་ན་ཅི་
ཡང་མེད་པའི་སྐྱེ་མཆེད། ཆོས་ཐམས་ཅད་ཡོད་པའང་མ་ཡིན་མེད་པའང་མ་
ཡིན་ཞེས་ངོ་འཕྲོད་ན་ཡོད་མིན་མེད་མིན་གྱི་ལྷར་སྐྱེའོ། ། དེ་ལྟར་ན་གང་ཟག་
དང་ཆོས་ཀྱི་བདག་མེད་མ་རྟོགས་པར་སྟོང་པ་ཉིད་ཀྱི་ཚུལ་དེ་སྒོམ་ཞིང་ངོ་སྤྲད་
པས་གཟུགས་མེད་ཀྱི་ཁམས་སུ་སྐྱེའི། སངས་རྒྱས་ལྟ་ཞོག་དགྲ་བཅོམ་པའང་
ཐོབ་པར་མི་ནུས་སོ། ། དེ་བས་ཀྱང་བསོད་ནམས་དམན་ཞིང་གཟུགས་ཀྱི་
འདོད་ཆགས་བྲལ་མ་ནུས་པ་སྨྲ་བསམ་བརྗོད་མེད་བསྒོམས་ནས་ངས་ཆོས་
རྟོགས་སོ་ཞེས་མངོན་པའི་ང་རྒྱལ་དང་ལྡན་ཞིང་ཆོས་ཡང་དག་པ་ལ་མི་མོས་
པའི་གང་ཟག་དེ་དག་འདུ་ཤེས་མེད་པའི་སྙོམས་འཇུག ཅེས་བྱ་བ་ལྷ་ཚེ་རིང་
པོར་གྲགས་པ་མི་ཁོམ་པའི་གནས་དེར་སྐྱེ་བ་ཡིན། དེ་བས་ཀྱང་ཅུང་ཟད་
དམན་པ་འདོད་པའི་འདོད་ཆགས་དང་མ་བྲལ་བདག་མེད་གཉིས་མ་རྟོགས་



102
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པར་ཅི་ཡང་མི་བསམ་མི་མནོ་སྨྲ་བསམ་བརྗོད་མེད་བསྒོམ་པ་ནི། ཀླ་ཀློའམ་
གླེན་ཞིང་ལྐུགས་པའི་མི་ཁོམ་པའི་གནས་དེར་སྐྱེ་སྟེ། བློ་གྲོས་རྒྱ་མཚོའི་ཞུས་
པའི་མདོ་ལས། བྱང་ཆུབ་སེམས་དཔའ་བསམ་གཏན་བཞི་དང་། གཟུགས་
མེད་པའི་སྙོམས་པར་འཇུག་པ་བཞི་སྐྱེད་ཅིང་བསྒྲུབ་སྟེ། ཞི་བའི་སྙོམས་པར་
འཇུག་པ་དེ་དག་ལ་གནས་ཤིང་སེམས་ཅན་སྨིན་པར་བྱེད་པ་ལ་སྨོད། ཆོས་
བསྟན་པ་ལ་སྨོད། སེམས་ཅན་དང་འགྲེ་བ་ལ་སྨོད། བསོད་ནམས་ཀྱི་འདུ་
བྱེད་ལ་སྨོད། མི་གཡོ་བའི་འདུ་བྱེད་ཀྱི་རོ་མྱོང་། གཅིག་པུར་དགའ་བ་ཐོབ་སྟེ་
འདོད་པའི་ཁམས་དང་གཟུགས་ཀྱི་ཁམས་ལ་སྐྱོན་དུ་ཤེས་ཤིང་། གཟུགས་མེད་
པའི་ཁམས་ཀྱི་རོ་མྱོང་བར་བྱེད་ལ། དེས་ལུས་དམན་པས་གཟུགས་མེད་པའི་
ཁམས་སུ་སྐྱེ་བར་བྱེད་ཅིང་། ལྷ་ཚེ་རིང་པོ་རྣམས་དང་སྐལ་བ་མཉམ་པར་སྐྱེ་སྟེ་
དེར་སྐྱེས་ནས་སངས་རྒྱས་མཐོང་བ་དང་བྲལ། ཆོས་ཉན་པ་དང་བྲལ། དགེ་
འདུན་བསྙེན་བཀུར་བྱེད་པ་དང་བྲལ་བར་འགྱུར། སེམས་ཅན་སྨིན་པར་བྱེད་
པ་དང་། དམ་པའི་ཆོས་ཡོངས་སུ་བཟུང་བ་དང་། བསོད་ནམས་ཀྱི་ཚོགས་
བསག་པ་དང་བྲལ་བར་འགྱུར། དེའི་དབང་པོ་རྣམས་བླུན་ཞིང་རྟུལ་བའི་རང་
བཞིན་ཅན་དུ་འགྱུར་རོ། ། དེ་ནས་ཤི་འཕོས་ནས་གང་དང་གང་དུ་སྐྱེས་པ་དེ་
དང་དེར་དབང་པོ་རྟུལ་བའི་རྒྱུ་ཅན་དུ་འགྱུར་ཞིང་རྨུགས་པ་དང་གཉིད་ཆེ་བར་
འགྱུར་བ་འདི་ནི་བསམ་གཏན་དང་ལྡན་པའི་བདུད་ཀྱི་ལྕགས་ཀྱུ་སྟེ་ལྔ་པའོ། །
བྱང་ཆུབ་སེམས་དཔའ་ཤེས་རབ་དང་ལྡན་པར་འགྱུར་ཏེ། བསོད་ནམས་ཀྱི་
འདུ་བྱེད་རྣམས་ལ་སྨོད། ཐབས་དང་བྲལ་ཏེ་སྦྱིན་པ་དང༌། ཚུལ་ཁྲིམས་དང་།
བཟོད་པ་དང་། བརྩོན་འགྲུས་དང་། བསམ་གཏན་ལ་བརྩོན་པར་མི་བྱེད་དེ།
ཤེས་རབ་ཀྱི་ཕ་རོལ་ཏུ་ཕྱིན་པ་ནི་མཆོག་ཁྱད་པར་དུ་འཕགས་པ་ཡིན་ཏེ། ཕ་
རོལ་ཏུ་ཕྱིན་པ་གཞན་རྣམས་ནི་དམན་པའོ་སྙམ་ནས་སྤྲོས་པ་མེད་པ་དང་།



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 103
མངོན་པར་འདུ་བྱེད་པ་མེད་པ་གཉིས་ཀྱི་རོ་མྱོང་བར་བྱེད་པ་འདི་ནི། ཤེས་
རབ་དང་ལྡན་པའི་བདུད་ཀྱི་ལྕགས་ཀྱུ་སྟེ་དྲུག་པའོ། ། ཞེས་བྱ་བ་དང་། ཡེ་
ཤེས་གྲུབ་པ་ལས། རྨོངས་པའི་སྒོམ་པ་གང་ཡིན་པ། ། རྨོངས་པས་རྨོངས་པ་
ཐོབ་པར་འགྱུར། ། ཞེས་གསུངས་པ་ལྟར་རོ། ། དེ་བས་ཀྱང་དམན་པ་སེམས་
ངོ་འཕྲོད་ཆོས་ཐམས་ཅད་སྟོང་པར་གོ་ནས་ཡར་དགེ་བ་ལ་མི་སྨོན། མར་སྡིག་
པ་ལ་མི་འཇིགས་ར་རོག་པོའི་ཁོག་པར་ལག་པ་བཅུག་པ་དང་ཕ་ཚེ་རོག་པོའི་
ནང་དུ་ལག་པ་བཅུག་པ་ལ་ཁྱད་པར་མེད་ཟེར་ཞིང་གསུང་རབ་དང་སྡེ་སྣོད་ཀྱི་
དོན་ལ་རྒྱབ་ཀྱི་ཕྱོགས། དམ་པའི་ཆོས་དང་། ཆོས་སྨྲ་བའི་གང་ཟག་ལ་ཞེ་
བརྙས་བྱེད་ཅིང་། གཏི་མུག་དང་ང་རྒྱལ་གྱི་སྒོ་ནས་མི་དགེ་བ་བཅུ་ཆུང་དུ་བྱེད་
ན་དུད་འགྲོ། ། འབྲིང་དུ་བྱེད་ན་ཡི་དྭགས། ཆེན་པོར་བྱེད་ན་དམྱལ་བར་
ལྟུང་བར་འགྱུར་རོ། ། དེའང་སློབ་དཔོན་འཕགས་པས། སྟོང་པ་ཉིད་ལ་བལྟ་
ཉེས་ན། ། ཤེས་རབ་ཆུང་རྣམས་ཕུང་བར་འགྱུར། ། ཇི་ལྟར་སྦྲུལ་ལ་བཟུང་
ཉེས་དང་། ། རིག་སྔགས་ལོག་པར་བསྒྲུབ་པ་བཞིན། ། ཞེས་བྱ་བ་དང་།
རྒྱལ་བ་རྣམས་ཀྱི་སྟོང་པ་ཉིད། ། ལྟ་ཀུན་ངེས་པར་འབྱིན་པར་གསུངས། །
གང་དག་སྟོང་པ་ཉིད་ལྟ་བ། ། དེ་དག་སྒྲུབ་ཏུ་མེད་པར་གསུངས། ། ཞེས་བྱ་
བ་དང་། ཡོད་པ་པ་ནི་བདེ་འགྲོར་འགྲོ། ། མེད་པ་པ་ནི་ངན་འགྲོར་འགྲོ། །
ཡང་དག་ ཇི་ བཞིན་ཡོངས་ ཤེས་ པས། ། གཉིས་ ལ་ མི་ བརྟེན་ ཐར་ བར་
འགྱུར། ། ཞེས་བྱ་བ་ལ་སོགས་པ་གསུངས་ལ། འོད་སྲུངས་ཀྱིས་ཞུས་པའི་
མདོ་ལས། འཇིག་ཚོགས་ལ་ལྟ་བ་རི་རབ་ཙམ་ནི་བླའི། མངོན་པའི་ང་རྒྱལ་
ཅན་འགའ་ཞིག་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། ། ཞེས་བྱ་བ་དང་།
མདོ་ཏིང་ངེ་འཛིན་ རྒྱལ་ པོ་ ལས། འཇིག་ རྟེན་ པ་ དག་སྟོང་ཉིད་སྒོམ་ན་
ཡང་། ། དེ་ཡིས་དངོས་པོར་འཛིན་པ་འཇིག་མི་ནུས། ། དེ་ཡིས་ཉོན་མོངས་



104 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕྱིར་ཡང་ རབ་ ཏུ་ ལྡང་། ། ལྷག་ སྤྱོད་ ཀྱིས་ ནི་ ཏིང་ འཛིན་ འདིར་ བསྒོམ་
བཞིན། ། ཞེས་ལྷག་སྤྱོད་ཀྱིས་ལོ་བཅུ་གཉིས་སྟོང་པ་ཉིད་ཀྱི་ཏིང་ངེ་འཛིན་ལ་
མཉམ་པར་གཞག་པའི་མཐར་བྱི་ལར་སྐྱེས་པ་དཔེར་མཛད་ལ། ཡང་དེ་ཉིད་
ལས། འགྲོ་མང་ཕུང་པོ་སྟོང་པར་སྟོན་བྱེད་ཀྱང་། ། ཇི་ལྟར་བདག་མེད་དེ་
དག་མི་ཤེས་ཏེ། ། མི་ཤེས་དེ་དག་གཞན་གྱིས་བརྒལ་པ་ན། ། ཁྲོ་བས་ཟིལ་
གྱིས་གནོན་ཅིང་ཚིག་རྩུབ་སྨྲ། ། ཞེས་བདག་མེད་གཉིས་མ་རྟོགས་པར་སྟོང་པ་
ཉིད་བསྒོམ་པ་འཁྲུལ་ལ། མཁས་པ་དག་གིས་དེ་དག་འཁྲུལ་ལོ་ཞེས་བརྗོད་ན།
སྟོང་པ་ཉིད་བསྒོམ་པ་དེ་དག་ཁྲོ་བར་འགྱུར་བར་ལུང་བསྟན་ཏོ། ། ཁ་ཅིག་
དཀར་པོ་ཆིག་ཐུབ་བསྒོམ་པ་ལ་སྐྱོན་ཡོད་པ་བདེན་ཡང་ཁོ་བོ་ཅག་སྦྱོར་བ་
སྐྱབས་འགྲོ་སེམས་བསྐྱེད། ཡི་དམ་བླ་མ་བསྒོམ། དངོས་གཞི་ཕྱག་རྒྱ་ཆེན་པོ་
ལ་བློ་གཞག ། རྗེས་བསྔོ་བ་བྱེད་པས་དཀར་པོ་ཆིག་ཐུབ་པས་འཕགས་སོ་སྙམ་
ན། འདིའང་བརྟག་སྟེ། ཕ་རོལ་ཏུ་ཕྱིན་པའི་སྒོམ་དུ་བྱེད་ན། ཕ་རོལ་ཏུ་
ཕྱིན་པ་དྲུག་དང་། བྱང་ཆུབ་ཀྱི་ཆོས་སུམ་ཅུ་རྩ་བདུན་ལ་སོགས་པ་ཟབ་པ་དང་
རྒྱ་ཆེ་བའི་དོན་དེ་དག་ཤེས་པར་བྱ། ཐོས་བསམ་གྱི་སྒོ་ནས་ཡུལ་དང་ཡུལ་ཅན་
རང་བཞིན་མེད་པར་སྒྲོ་འདོགས་བཅད། གང་ཟག་དང་ཆོས་ཀྱི་བདག་མེད་
ལེགས་པར་གོ། ། བསྐལ་པ་གྲངས་མེད་པ་གསུམ་ལ་སོགས་པར་མགོ་དང་རྐང་
ལག་གཏོང་བའི་གོ་ཆ་གྱོན། བྱམས་པའི་ཆོས་ལྔ་ལ་སོགས་པའི་ལུགས་བཞིན་
བྱེད་ཤེས་ན་ཕ་རོལ་ཏུ་ཕྱིན་པའི་སྒོམ་དུ་འགྱུར་མོད་ཀྱི། ལུགས་འདི་མདོ་
བསྟན་བཅོས་གང་ནས་ཀྱང་མ་བཤད་པས་ཕ་རོལ་ཏུ་ཕྱིན་པའི་སྒོམ་ཡང་མ་ཡིན།
འདི་གསང་སྔགས་ཀྱི་ཕྱག་རྒྱ་ཆེན་པོ་ཡིན་ནོ་སྙམ་ན། དེའང་མ་ཡིན་ཏེ།
གསང་སྔགས་ཡིན་ན་དབང་བསྐུར་བ་དང་། ལམ་རིམ་པ་གཉིས་ཀྱི་ཏིང་ངེ་
འཛིན་ཕྱག་རྒྱ་ཆེན་པོ་ཡིན་ལ། སྔོན་དུ་གསང་སྔགས་ཀྱི་སྨིན་པར་བྱེད་པ་རྒྱུད་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
105
སྡེ་དང་མཐུན་པའི་དབང་བསྐུར་མ་ཐོབ། རྒྱུད་སྡེ་དང་མཐུན་པའི་ལམ་རིམ་
པ་གཉིས་སྒོམ་མི་ཤེས། རིམ་པ་གཉིས་ལས་བྱུང་བའི་ཕྱག་རྒྱ་ཆེན་པོའི་དོན་མ་
རྟོགས། དེ་བརྟན་པར་བྱེད་པ་སྤྲོས་བཅས་དང་། སྤྲོས་མེད་དང་ཤིན་ཏུ་སྤྲོས་
མེད་ཀྱི་སྤྱོད་པ་ལ་ཇི་ལྟར་བསྒྲུབ་པ་གཏན་མི་ཤེས། ནང་རྟེན་འབྲེལ་གྱི་ས་ལམ་
ཡང་བགྲོད་མི་ཤེས་པས། གསང་སྔགས་ཀྱི་རྒྱུད་ནས་བཤད་པའི་ཕྱག་རྒྱ་ཆེན་
པོ་མ་ཡིན། སྒོམ་དེ་ཙམ་གྱིས་འཁོར་བ་དང་མྱ་ངན་ལས་འདས་པའི་མཐའ་
ཡང་དགག་མི་ནུས་ཏེ། རྡོ་ཕྲ་མོའི་རྩིག་པས་གང་གཱའི་འོང་བ་ཟློག་མི་ནུས་པ་
བཞིནནོ། ། རྡོ་ལྗིད་ཆེན་པོས་གང་གཱའི་འོང་བ་ཟློག་ནུས་པ་ལྟར། འཁོར་
འདས་ཀྱི་མཐའ་འགོག་པ་ལ། ཕ་རོལ་ཏུ་ཕྱིན་པ་དྲུག་གམ། གསང་སྔགས་ཀྱི་
ལམ་རིམ་པ་གཉིས་ཀྱི་རྩིག་པ་བཟང་པོས་ཟློག་ནུས་པ་ཡིན་ནོ། ། དེས་ན་སྒོམ་
དེ་ཇི་ལྟར་བཟང་ཡང་ཕར་ཕྱིན་དང་གསང་སྔགས་གཉིས་ཀ་ནས་ཀྱང་མ་བཤད་
པས། དེ་གཉིས་ཀའི་སྒོམ་མ་ཡིན་ཏེ། དཔེར་ན་མུ་སྟེགས་ཀྱི་སྒོམ་ཇི་ལྟར་
བཟང་ཡང་སངས་རྒྱས་པར་མི་འགྱུར་བའམ། ཉན་ཐོས་ཀྱི་སྒོམ་ཇི་ལྟར་བཟང་
ཡང་ཐེག་པ་ཆེན་པོར་མི་འགྱུར་བ་བཞིན་ནོ། ། ཡང་བྱ་བྱེད་ཀྱི་ཆོས་ཀྱིས་
འཚང་མི་རྒྱ། ཡིད་ལ་མི་བྱེད་པ་བསྒོམ་སྙམ་པ་དེ་རྟོག་པའི་བྱེད་པ་ཡིན་པས།
ཕྱག་རྒྱ་ཆེན་པོ་དངོས་མ་ཡིན་ཡང་ཕྱག་རྒྱ་ཆེན་པོ་སྐྱེ་བའི་ཐབས་ཡིན་ནོ་སྙམ་ན།
དེ་ལྟར་ན་མི་རྟོག་པ་བསྒོམ་སྙམ་པ་དེ་རྟོག་པའི་བྱེད་པ་ཡིན་པས། བྱ་བྱེད་ཀྱི་
ཆོས་ཀྱིས་འཚང་མི་རྒྱ་ཟེར་བའི་དམ་བཅའ་བུད་པ་ཡིན། གལ་ཏེ་མི་རྟོག་པ་
བསྒོམ་སྙམ་པ་ཙམ་ལས་མི་རྟོག་པ་སྐྱེ་བ་མི་འཐད་དེ། དེ་ལྟ་ན་ནད་མེད་པར་
བྱའོ་སྙམ་པ་ཙམ་བསམ་པས་ནད་མེད་པར་འགྱུར་རོ། ། ཞེས་ཁས་བླངས་ན་ཅི་
སྨྲ། གལ་ཏེ་ཁ་ཟས་དང་སྨན་ལ་སོགས་པ་བསྟེན་ན། ནད་མེད་པའི་རྒྱུ་ཡིན་
གྱིས། ནད་མེད་པར་བྱ་སྙམ་པའི་བསམ་པ་རྐྱང་པ་ནད་མེད་པའི་རྒྱུ་མ་ཡིན་ནོ་



106 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྙམ་ན། བསོད་ནམས་དང་ཡེ་ཤེས་ཀྱི་ཚོགས་བསག་པ་རྣམ་པར་མི་རྟོག་པའི་
ཏིང་ངེ་འཛིན་གྱི་རྒྱུ་ཡིན་གྱི། མི་རྟོག་པ་བསྒོམ་སྙམ་བརྐྱང་པ་མི་རྟོག་པའི་ཏིང་
ངེ་འཛིན་གྱི་རྒྱུ་མ་ཡིན་པར་མཚུངས་སོ། ། དེས་ན་རྒྱུ་མེད་པ་དང་རྒྱུ་མ་ཚང་བ་
ལས་འབྲས་བུ་མི་འབྱུང་བས། ནད་མེད་པ་དང་རྣམ་པར་མི་རྟོག་པའི་ཏིང་ངེ་
འཛིན་ཡང་རང་རང་གི་རྒྱུ་མེད་པ་དང་རྒྱུ་མ་ཚང་བ་ལས་མི་འབྱུང་བར་འགྲུབ་
པ་ཡིན་ནོ། ། སྡུད་པ་ལས། ཇི་སྲིད་ཚོགས་གཉིས་ཡོངས་སུ་མ་རྫོགས་པ། །
དེ་སྲིད་སྟོང་ཉིད་དམ་པ་དེ་ནི་རྟོགས་མི་འགྱུར། ། ཞེས་གསུངས་པ་དང་།
རིན་ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་ཀྱི་སྐུ། ། བསོད་ནམས་
ཚོགས་ལས་འཁྲུངས་པ་སྟེ། ། ཆོས་ཀྱི་སྐུ་ནི་མདོར་བསྡུ་ན། ། རྒྱལ་པོ་ཡེ་ཤེས་
ཚོགས་ལས་འཁྲུངས། ། ཞེས་གསུངས་པ་ལྟར་རོ། ། དེ་དག་གི་དོན་ཅུང་ཟད་
གཏན་ལ་དབབ་ན། སྤྱིར་སེམས་ཀྱི་ངོ་སྤྲོད་པའི་ཚེ། སེམས་རྐྱང་པ་ངོ་སྤྲོད་
དམ། ཕྱི་རོལ་གྱི་དོན་ཡང་ངོ་སྤྲད་དགོས། སེམས་རྐྱང་པ་ངོ་སྤྲད་པ་མུ་སྟེགས་
པའི་ལུགས་ཡིན། དེས་གཟུང་འཛིན་སྤོང་མི་ནུས་པའི་ཕྱིར་ལམ་འཁྲུལ་པ་ཡིན།
ཕྱི་རོལ་གྱི་ཡུལ་ངོ་སྤྲོད་དགོས་ན་ཡུལ་འདི་དག་མུ་སྟེགས་ཀྱི་ལྟར་དབང་ཕྱུག་ལ་
སོགས་པའམ། ཉན་ཐོས་ལྟར་རྡུལ་ཕྲན་ནམ། སེམས་ཙམ་པ་ལྟར་སེམས་སམ།
དབུ་མ་པ་ལྟར་རྟེན་འབྲེལ་ལས་བྱུང་བ་ཡིན་བརྟག འདི་དག་ཀྱང་ཡོད་པ་
དང་མེད་པར་འདོད་ན། རྟག་ཆད་ལས་མ་འདས་པས་དེ་སུན་འབྱིན་པ་ལ་
ལུང་རིགས་ཤེས་དགོས། སྣང་བ་དང་སེམས་རྟེན་འབྲེལ་དུ་འདོད་པ་ལའང་
སངས་རྒྱས་པའི་ལུང་དང་རིགས་པ་ཤེས་དགོས། དེ་མ་ཤེས་ན་གང་ཟག་དང་
ཆོས་ཀྱི་བདག་མེད་ལེགས་པར་མི་རྟོགས། གང་ཟག་གི་བདག་མེད་མ་རྟོགས་
ན་མུ་སྟེགས་ཀྱི་སྒོམ་དང་ཁྱད་པར་མེད། ཆོས་ཀྱི་བདག་མེད་མ་རྟོགས་ན་ཉན་
ཐོས་ཀྱི་སྒོམ་དང་ཁྱད་པར་མེད། བདག་མེད་གཉིས་རྟོགས་པ་ལ་ཐོག་མར་
-



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 107
ཐོས་བསམ་གྱི་ཤེས་རབ་ཀྱི་སྒྲོ་འདོགས་གཅོད་དགོས། ཐོས་བསམ་ལ་མ་ལྟོས་
པར་བདག་མེད་རྟོགས་མི་སྲིད། བདག་མེད་མ་རྟོགས་ན་བདག་མེད་སྒོམ་མི་
ཤེས། སྒོམ་མ་ཤེས་ན་བསྒོམས་བྱུང་གི་ཤེས་རབ་མི་སྐྱེ། བསྒོམས་བྱུང་གི་ཤེས་
རབ་མ་སྐྱེས་ན་འཕགས་པའི་མཐོང་ལམ་སྐྱེ་མི་སྲིད་དེ། མདོ་ཏིང་ངེ་འཛིན་
རྒྱལ་པོ་ལས། འགྲོ་མང་ཕུང་པོ་སྟོང་པར་སྟོན་བྱེད་ཀྱང་། ། ཇི་ལྟར་བདག་
མེད་དེ་དག་མི་ཤེས་ཏེ། ། མི་ཤེས་དེ་དག་གཞན་གྱིས་བརྒལ་བ་ན། །ཁྲོ་བའི་
ཟིལ་གྱིས་གནོན་ཅིང་ཚིག་རྩུབ་སྨྲ། ། ཞེས་བྱ་བ་དང་། འཇིག་རྟེན་པ་དག་
སྟོང་ཉིད་སྒོམ་ན་ཡང་། ། དེ་ཡིས་དངོས་པོར་འཛིན་པ་འཇིག་མི་ནུས། །
ཞེས་བྱ་བ་ལ་སོགས་པ་གསུངས་པས། བདག་མེད་གཉིས་མ་རྟོགས་ན་དངོས་
པོར་འཛིན་པ་འཇིག་མི་ནུས་པས། སྟོང་ཉིད་སྒོམ་པ་འཁོར་བ་དང་ངན་སོང་
གི་རྒྱུ་ཡིན་ནོ། ། དེས་ན་ཐོས་བསམ་མ་ནོར་པས་སྒྲོ་འདོགས་བཅད་པའི་
བསྒོམས་བྱུང་གི་ཤེས་རབ་ཀྱིས་མཐོང་ལམ་སྐྱེ་སྟེ། རྣམ་འགྲེལ་ལས། རྣལ་
འབྱོར་ཤེས་པ་སྔར་བཤད་པ། ། དེ་དག་གི་དེ་བསྒོམས་བྱུང་ཡིན། ། རྟོག་པའི་
དྲ་བ་སྤངས་པའི་ཕྱིར། ། གསལ་བ་ཉིད་དུ་སྣང་བ་ཡིན། ། ཞེས་གསུངས་
སོ། ། གལ་ཏེ་ཕྱི་ནང་ཐམས་ཅད་ཅིག་ཅར་རང་བཞིན་མེད་པར་ངོ་སྤྲད་དོ་
སྙམ་ན། མཉམ་གཞག་ལ་སྟོང་ཉིད་སྐྱེས་ནས་སྒོམ་དུ་ཆུག་ན་ཡང་། སྒོམ་གྱི་
སྦྱོར་བ་དང་རྗེས་ཐོབ་ལ་སེམས་ལ་རྣམ་རྟོག་སྣ་ཚོགས་དང་། ཡུལ་གཟུགས་སྒྲ་
ལ་སོགས་པ་སྣ་ཚོགས་མཐོང་བའི་ཚེ། སྣ་ཚོགས་བྱུང་བ་དེ་རྒྱུ་ལས་བྱུང་ངམ།
རྒྱུ་མེད་པ་ལས་བྱུང་། རྒྱུ་ལས་བྱུང་ན། རྒྱུ་དེ་རང་ངམ་གཞན་ནམ་གཉིས་ཀ་
ལས་སྐྱེ། རང་ལས་སྐྱེ་ན་གྲངས་ཅན་གྱི་ལུགས། གཞན་ལས་སྐྱེ་ན་མུ་སྟེགས་
དབང་ཕྱུག་པའམ། ཉན་ཐོས་ལ་སོགས་པ་དངོས་པོར་སྨྲ་བ་རྣམས་ཀྱི་ལུགས།
གཉིས་ཀ་ལས་སྐྱེ་བ་དེ་གཉིས་ཀྱི་བྱེ་བྲག་ལས་མ་འདས། རྒྱུ་མེད་ལས་སྐྱེ་བ་དེ་



108 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མུ་སྟེགས་ཆད་ལྟ་བའི་ལུགས་ཡིན་པས། ལུང་དང་རིགས་པ་མེད་པར་མི་
ཁེགས། ལུང་དང་རིགས་པ་ཐོས་བསམ་གྱི་ཤེས་རབ་མེད་པར་རྟོགས་པ་མི་
སྲིད། དེས་ན་བསྒོམས་བྱུང་སྐྱེ་བ་ལ་ཐོག་མར་ཐོས་བསམ་གྱི་ཤེས་རབ་ཀྱིས་སྒྲོ་
འདོགས་བཅད། བསམས་བྱུང་གི་ཤེས་རབ་ཀྱིས་གོམས་པར་བྱས། བསྒོམས་
བྱུང་གི་ཤེས་རབ་ཀྱིས་འཁྲུལ་པ་མེད་པའི་གསལ་སྣང་དེ་ཡིན་ནོ། ། དེས་ན་
བསྒོམས་བྱུང་གི་ཤེས་རབ་སྐྱེས་ན་རྒྱ་གར་གྱི་གྲུབ་ཐོབ་ལྟར་འཆད་པ་དང་།
རྩོམ་པ་དང་། རྩོད་པ་ལ་འཁྲུལ་པ་མི་འབྱུང་། དེང་སང་གི་དུས་ན་བསྒོམས་
བྱུང་གི་ཤེས་རབ་ཡོད་ཟེར་བའི་གང་ཟག་འགའ་རེ་མཐོང་མོད། འཆད་པའི་
ཚེ་ཡང་ལུང་རིགས་པ་དང་འགལ་བ་ཁོ་ན་འཆད། རྩོམ་པའི་ཚིག་ཀྱང་བརྡ་
སྤྲོད་པ་དང་མི་མཐུན་པའི་ལྔ་ཆ་མང་། དོན་ཡང་ལུང་རིགས་དང་འགལ་བའི་
རྟོག་དཔྱོད་མང་བར་སྣང་། རྩོད་པ་ལའང་ཕྱོགས་སྔ་ཕྱི་མི་ཕྱེད། ཚར་གཅད་
པ་དང་ཚར་གཅད་པའི་གནས་མ་ཡིན་པ་མི་ཤེས་པའི་བཞད་གད་ཀྱི་གནས་
འགལ་ཞིག་རྩོད་པར་སྣང་། དེ་ལྟར་ནོར་པ་ལ་བསྒོམས་བྱུང་གི་ཤེས་རབ་མི་
ཟེར། ལོག་རྟོག་འཆལ་བའི་ཤེས་རབ་ཏུ་མདོ་ལས་གསུངས་པ་ཡིན། དེས་ན་
ཐོས་བསམ་གྱིས་སྒྲོ་འདོགས་བཅད་ ལ་ཐེ་ཚོམ་མེད་པའི་དོན་བསྒོམ་དགོས།
གནས་ལུགས་ཀྱི་དོན་བསྒོམ་པ་ལ་ལུགས་མང་བར་སྣང་། ཉན་ཐོས་བདེན་པ་
བཞི་སྒོམ། སེམས་ཙམ་རྣམ་མེད་ཀྱི་སྒོམ། སློབ་དཔོན་ཤཱནྟི་པས། རྩེ་གཅིག
རོ་གཅིག སྤྲོས་བྲལ། བསྒོམ་མེད་དེ་རྣལ་འབྱོར་བཞི་ལ་བྱེད་པའང་སྣང་།
དབུ་མ་པ་རང་རྒྱུད་པས་ཟུང་འཇུག་རབ་ཏུ་མི་གནས་པ་ལ་བྱེད། ཐལ་འགྱུར་
བས་སྟོང་ཉིད་རབ་ཏུ་མི་གནས་པ་ལ་བྱེད། གསང་སྔགས་རྙིང་པ་བས་ཐེག་པ་
རིམ་པ་དགུའི་མཐར་ཐུག་ཤིན་ཏུ་རྣལ་འབྱོར་ལ་བྱེད། གསང་སྔགས་གསར་པ་
བས་དབང་བཞི་དང་ལམ་རིམ་པ་གཉིས་ཀྱི་ཡེ་ཤེས་ལ་བྱེད། དེ་ལ་རྒྱུད་ཐ་དད་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 109
ཀྱི་དགོངས་པས་དོན་གཅིག་ཀྱང་དམིགས་པའི་རིམ་པ་མི་འདྲ་བ་ཡོད། སློབ་
དཔོན་མཚོ་སྐྱེས་མ་ལོག་པའི་དེ་ཁོ་ན་ཉིད་ཅེས་གསུང་། སློབ་དཔོན་རྣལ་
འབྱོར་གྱི་དབང་ཕྱུག་བིརླ་པ་ཤིན་ཏུ་རྣམ་པར་དག་པའི་དེ་ཁོ་ན་ཉིད་ཅེས་
གསུང་། སློབ་དཔོན་ཀླུ་སྒྲུབ་རིམ་པ་ལྔའི་མཐར་ཐུག་ཟུང་འཇུག་ཅེས་ཀྱང་
གསུང་། རིམ་པ་གཉིས་ལ་ཕྱག་རྒྱ་བཞིར་བྱེད་ན་ལས་ཀྱི་ཕྱག་རྒྱ། ཆོས་ཀྱི་ཕྱག་
རྒྱ། དམ་ཚིག་གི་ཕྱག་རྒྱ། ཕྱག་རྒྱ་ཆེན་པོ་ཞེས་ཀྱང་གསུང་། དེ་ལ་སོགས་
པའི་རིམ་པ་མང་པོ་ཡོད་ཀྱང་། སངས་རྒྱས་དང་གྲུབ་ཐོབ་དགོངས་པ་གཅིག
འདི་ཐམས་ཅད་དབང་བཞི་དང་ལམ་རིམ་པ་གཉིས་ཀྱི་ཏིང་ངེ་འཛིན་གྱི་བྱེ་བྲག་
ཡིན། འདིའི་གནད་ཟབ་མོ་གསང་སྔགས་ཀྱི་སྐབས་སུ་འགྱུར་བས་འདིར་མི་
བཤད་དོ། །
མདོར་ན་ཕྱག་རྒྱ་ཆེན་པོ་ཡིན་ན་གསང་སྔགས་ཉམས་སུ་བླངས་པ་ལས་
འབྱུང་དགོས། དཔེར་ན་ལྷོ་བུར་བ་ལ་སོགས་པ་ལ་དུ་བར་མིང་བཏགས་ཀྱང་
མེ་ལས་མི་སྐྱེ་བའི་ཕྱིར་དུ་བ་མཚན་ཉིད་པ་མ་ཡིན་པའམ། བྱའི་སྐད་མིས་
འདོན་ཟེར་ཡང་བྱ་སྐད་བྱ་ཉིད་ཀྱི་ཁ་ནས་འབྱུང་གི། མིའི་ཁོང་ནས་འབྱུང་མི་
སྲིད་དོ། ། དེ་བཞིན་དུ་ཕྱག་རྒྱ་ཆེན་པོ་སྒོམ་ཟེར་ཡང་། རིམ་པ་གཉིས་ཀྱི་ཡེ་
ཤེས་ལས་མ་སྐྱེས་པའི་ཕྱིར། ཚེ་འདི་ལ་འཚང་རྒྱ་བའི་ཕྱག་རྒྱ་ཆེན་པོ་དངོས་མ་
ཡིན་ནོ། ། འདིར་རྒྱུད་སྡེའི་རིམ་པ་དེ་ཙམ་ཞིག་མ་བཤད་ན། མུ་སྟེགས།
ཉན་ཐོས། སེམས་ཙམ། གསང་སྔགས་ཀྱི་སྒོམ་གྱི་ཁྱད་པར་རྣམས་མི་ཤེས་
པས་མུན་སྤྲུལ་དུ་ཉམས་སུ་བླངས་ནས་གསང་སྔགས་ཀྱི་ཕྱག་རྒྱ་ཆེན་པོ་མུ་སྟེགས་
ཀྱི་སྒོམ་དང་འདྲ་བ་བག་རེ་མཐོང་བས་བཤད་པ་ཡིན་ནོ། ། རྒྱས་པར་བླ་མའི་
ཞལ་ལས་ཤེས་པར་བྱའོ། ། གཉིས་པ་མ་འཁྲུལ་པའི་ཤེས་རབ་བསྒྲུབ་པ་ལ་
གསུམ་སྟེ། སྦྱོར་བ་ལྟ་བས་སྤྲོས་པ་བཅད་པ། དངོས་གཞི་བསྒོམས་པས་དོན་



110
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
-
ཉམས་སུ་བླངས་པ། རྗེས་སྤྱོད་པས་མཐར་ཕྱིན་པར་བྱ་བའོ། ། དང་པོ་ནི་
སྔར་བཤད་པ་ལྟར། གཞི་ཚུལ་ཁྲིམས་ལ་གནས་ཤིང་ཐོས་པས་རྒྱུད་སྦྱངས་པའི་
སྒོ་ནས་ལྟ་བས་སྤྲོས་པ་བཅད་དེ། དེའང་ཤེས་རབ་ཀྱི་ཕ་རོལ་ཏུ་ཕྱིན་པའི་ལུང་
དང་། དབུ་མའི་བསྟན་བཅོས་ལ་སོགས་པའི་རིགས་པ་སློབ་དཔོན་དོན་ཕྱིན་
ཅི་མ་ལོག་པ་ཤེས་པའི་མཁས་པ་ལས་མཉན་ཏེ། ཆོས་ནོར་པ་དང་མ་ནོར་པའི་
གནད་ངོ་ཤེས་པར་བྱ། དེ་ཙམ་མ་ནུས་ན་བསླབ་བཏུས་སམ་སྤྱོད་འཇུག་ལ་
སོགས་པ་རང་གི་བློ་དང་སྦྱར་བ་ཅིག་བསླབས་ཏེ་ལྟ་བས་སྤྲོས་པ་བཅད། དེ་
ཙམ་ཞིག་མ་ཤེས་ན་ལོང་བས་ལོང་བ་ཁྲིད་པ་ལྟར་སངས་རྒྱས་ཀྱི་ཆོས་མ་ཡིན་པ་
ལ་ཡིན་སྙམ་ནས་ཉམས་སུ་བླངས་པས་མུ་སྟེགས་བྱེད་ལ་སོགས་པ་ཕྱིན་ཅི་ལོག་
གི་ཆོས་སུ་འགྲོ་བ་སྲིད་དོ། ། དེ་ལ་དགོངས་ནས་སྔར་བཤད་པ་ལྟར། ཐོས་
པས་དོན་མ་ཡིན་པ་སྤོང་ཞེས་བྱ་བ་ལ་སོགས་པ་ཐོས་པའི་ཕན་ཡོན་དང་ཐོས་པ་
མ་བྱས་པའི་ཉེས་པ་རྒྱས་པར་གསུངས་ཤིང་། ཆོས་ཐམས་ཅད་འབྱུང་བ་མེད་
པར་བསྟན་པའི་མདོ་ལས་ཀྱང་། སྔོན་བསྐལ་པ་གྲངས་མེད་པ་འདས་པའི་ཕ་
རོལ་ན་དེ་བཞིན་གཤེགས་པ་རི་རབ་ལྟར་མངོན་པར་འཕགས་པའི་རྒྱལ་པོ་ཞེས་
བྱ་བ་མྱ་ངན་ལས་འདས་པའི་རྗེས་ལ། དགེ་སློང་ཆོས་སྨྲ་བ་སྤྱོད་པ་རྣམ་པར་
དག་པ་ཞེས་བྱ་བ་ཆོས་ཡོངས་སུ་འཛིན་པར་བསྐོས་ནས་མྱ་ངན་ལས་འདས་པར་
གྱུར་ཏོ། ། དེའི་ཚེ་དགེ་སློང་སྤྱོད་པའི་བློ་གྲོས་ཞེས་བྱ་བ་ཚུལ་ཁྲིམས་ཀྱི་ཕུང་པོ་
ཤིན་ཏུ་དག་པ་དང་ལྡན་ཞིང་། འཇིག་རྟེན་པའི་མངོན་ཤེས་ལྔ་ཐོབ་པ།
འདུལ་བའི་སྡེ་སྣོད་ལ་ཤིན་ཏུ་བྱང་བ་ལ་སོགས་པའི་ཡོན་ཏན་མང་པོ་དང་ལྡན་
པ། བསམ་གཏན་དང་དགོན་པ་ལྷུར་ལེན་པ་ཅིག་བྱུང་བར་གྱུར་ཏེ། དེས་
གཙུག་ལག་ཁང་ཞིག་བརྩིགས་ནས་དེ་ན་གནས་ཤིང་འཁོར་རྣམས་ཀྱང་དེའི་
རྗེས་སུ་སློབ་པར་གྱུར་ཏོ། ། དེ་ནས་ཆོས་སྨྲ་བ་སྤྱོད་པ་རྣམ་པར་དག་པ་འཁོར་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 111
དང་བཅས་ཏེ། དགེ་སློང་སྤྱོད་པའི་བློ་གྲོས་གང་ན་གནས་པའི་གཙུག་ལག་
ཁང་དེར་ཕྱིན་ནས་དེར་གནས་ཏེ་དེ་ནས་ཡང་དང་ཡང་དུ་སེམས་ཅན་ལ་སྙིང་
བརྩེ་བའི་ཕྱིར་གྲོང་དུ་འགྲོ་ཞིང་དེར་སེམས་ཅན་བརྒྱ་སྟོང་དུ་མ་དད་པར་བྱེད་
པ་སྟེ། བྱང་ཆུབ་ལ་སྨིན་པར་བྱས་པ་དང་། དགེ་སློང་སྤྱོད་པའི་བློ་གྲོས་ཀྱིས་
བྱང་ཆུབ་སེམས་དཔའ་དེ་ལ་མ་དད་པའི་སེམས་བསྐྱེད་ནས་གཎྜི་བརྡུངས་ཏེ།
དགེ་སློང་གི་དགེ་འདུན་བསྡུས་ནས་དམ་ཚིག་བྱས་པ། བདག་ཅག་གི་ནང་
ནས་གང་ཡང་རུང་བས་ཀྱང་གྲོང་དུ་འགྲོ་བར་མི་བྱའོ། ། ཁྱེད་ནི་ཤེས་བཞིན་
མེད་པར་སྤྱོད་པ་ཡིན། ཉུང་དུ་སྨྲ་བ་མ་ཡིན་གྱིས། ཁྱོད་གྲོང་དུ་འགྲོ་བས་ཅི་
ཞིག་བྱ་སྟེ་དགོན་པར་གནས་པ་ནི་བཅོམ་ལྡན་འདས་ཀྱིས་གནང་ཞིང་བསྔགས་
པ་ཡིན་གྱིས། ཁྱོད་གྲོང་དུ་མ་འགྲོ་བར་བསམ་གཏན་གྱི་བདེ་བ་ལ་གནས་པར་
སྤྱོད་ཅིག་ཅེས་བསྒོའོ། ། དེ་དག་གིས་ཟེར་བ་མ་མཉན་ཏེ། ཡང་གྲོང་དུ་འགྲོ་
བར་གྱུར་ཏོ། ། དེ་ནས་དགེ་སློང་དེ་དག་གྲོང་ནས་ཕྱིར་འོངས་པ་དང་། དགེ་
སློང་སྤྱོད་པའི་བློ་གྲོས་ཀྱིས་ཡང་གཎྜི་བརྡུངས་ནས་དགེ་སློང་གི་དགེ་འདུན་
བསྡུས་ནས། འདི་སྐད་དུ་གལ་ཏེ་དེང་ཕྱིན་ཆད་ཁྱེད་གྲོང་དུ་འདོང་ན་གཙུག་
ལག་ཁང་འདིར་མ་གནས་ཤིག་ཅེས་བསྒོའོ། ། དེ་ནས་དགེ་སློང་ཆོས་སྨྲ་བ་སྤྱོད་
པ་རྣམ་པར་དག་པས་དགེ་སློང་དེའི་སེམས་བསྲུང་བའི་ཕྱིར་རང་གི་འཁོར་
རྣམས་བོས་ཏེ། འདི་སྐད་དུ་ཁྱེད་སུའང་གྲོང་དུ་མ་འགྲོ་ཞིག་ཅེས་སྨྲས་སོ། །
དེ་ནས་དེའི་ཚེ་དགེ་སློང་དེ་རྣམས་ཀྱིས་སེམས་ཅན་གང་ཇི་སྙེད་སྨིན་པར་བྱ་བ་
དེ་དག་དགེ་སློང་དེ་དང་མ་ཕྲད་པས་ཤིན་ཏུ་མི་དགའ་བར་གྱུར། དགེ་བའི་རྩ་
བ་ཡང་ཡོངས་སུ་འགྲིབ་པར་གྱུར་ཏེ། དེ་ནས་ཟླ་བ་གསུམ་འདས་པ་དང་།
གཙུག་ལག་ཁང་དེ་ནས་གཞན་དུ་འཕོས་ནས་གྲོང་དང་གྲོང་ཁྱེར་ལ་སོགས་པ་
དང་། རྒྱལ་པོའི་ཕོ་བྲང་འཁོར་དག་ཏུ་འགྲོ་ཞིང་སེམས་ཅན་དག་ལ་ཆོས་སྟོན་



112 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པརགྱུར་ཏོ། ། དགེ་སློང་སྤྱོད་པའི་བློ་གྲོས་ཀྱིས་ཆོས་སྨྲ་བ་སྤྱོད་པ་རྣམ་པར་
དག་པ་ཡང་དང་ཡང་གྲོང་དུ་འགྲོ་བ་ཡང་མཐོང་། འཁོར་རྣམས་ཀྱང་སྤྱོད་
ལམ་ཐ་མལ་པ་ཅན་དུ་མཐོང་ནས་མ་དད་པའི་སེམས་བསྐྱེད་དེ། དགེ་སློང་
འདི་ནི་ཚུལ་ཁྲིམས་འཆལ་པ་ཅན་འདུ་འཛིར་གནས་པའོ་ཞེས་འགྲོ་བ་མང་པོ་ལ་
དེ་སྐད་བརྗོད་ཅིང་ཆོས་ཉན་པ་ལས་བཟློག་གོ ། དེ་ནས་དགེ་སློང་སྤྱོད་པའི་བློ་
གྲོས་འཆི་བའི་དུས་བྱས་ནས་ལས་ཀྱི་རྣམ་པར་སྨིན་པ་དེས་མནར་མེད་པའི་
སེམས་ཅན་དམྱལ་བར་བསྐལ་པ་བྱེ་བ་སྟོང་ཕྲག་དགུ་བཅུ་རྩ་དགུར་སྡུག་བསྔལ་
གྱི་ཚོར་བ་མྱོང་། ཚེ་རབས་དྲུག་ཅུར་མི་སྙན་པ་བརྗོད་པ་ཐོས་སོ། ། ཚེ་རབས་
སྟོང་ཕྲག་སུམ་ཅུ་རྩ་གཉིས་སུ་རབ་ཏུ་བྱུང་བ་ལས་ཕྱིར་བས་སོ། ། ཚེ་རབས་
བརྒྱ་སྟོང་ཕྲག་མང་པོར་དབང་པོ་རྟུལ་པོར་གྱུར་ཏོ། ། རིགས་ཀྱི་བུ་དེའི་དུས་
ན་དགེ་སློང་སྤྱོད་པའི་བློ་གྲོས་ནི་ང་ཉིད་ཡིན་ནོ། ། དེའི་ཚེ་ཆོས་སྨྲ་བ་སྤྱོད་པ་
རྣམ་པར་དག་པ་ནི་ཆོས་བཤད་ཅིང་སངས་རྒྱས་ཀྱི་བསྟན་པ་བཟུང་བའི་དགེ་
བའི་རྩ་བ་དེས་ཤར་ཕྱོགས་མངོན་པར་དགའ་བའི་ཞིང་དུ་སངས་རྒྱས་མི་
འཁྲུགས་པར་སངས་རྒྱས་སོ་ཞེས་གསུངས་སོ། ། དཔལ་ཕྲེང་སེང་གེ་སྒྲའི་མདོ་
ལས་ཀྱང་། སྨོན་ལམ་ཐམས་ཅད་སྨོན་ལམ་གཅིག་ཏུ་འདུ་བར་གསུངས་ཏེ།
གཅིག་པོ་གང་ཞེ་ན། དམ་པའི་ཆོས་འཛིན་པར་གྱུར་ཅིག་ཅེས་བྱ་བའོ་ཞེས་
གསུངས་པ་དང༌། མདོ་གཞན་ལས་ཀྱང་འཇིག་རྟེན་གྱི་ཁམས་རིན་པོ་ཆེ་སྣ་
བདུན་གྱིས་བཀང་སྟེ་དཀོན་མཆོག་གསུམ་ལ་ཕུལ་བ་བས། སངས་རྒྱས་ཀྱི་ཆོས་
ཚིག་བཞི་ པ་ གཅིག་སེམས་ཅན་ལ་བཤད་ན་བསོད་ནམས་ཆེ་བར་གསུངས་
སོ། ། དེའི་རྒྱུ་མཚན་ཡང་ལོངས་སྤྱོད་འབུལ་བ་ནི་འཁོར་བའི་ཕུན་སུམ་ཚོགས་
པའི་རྒྱུ་ཡིན་ལ། ཆོས་བཤད་པ་འཕགས་པའི་ཆོས་ཀྱི་རྒྱུ་ཡིན་པའི་ཕྱིར་རོ། །
དེ་ལྟར་ཤེས་ནས་ཐོས་བསམ་ལ་བརྩོན་པར་བྱའོ། ། དེ་ལྟར་ཐོས་པ་རྒྱས་པར་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 113
མ་གྲུབ་ན། བདེན་པ་གཉིས་མི་ཤེས་ལ། དེ་མ་ཤེས་ན་གསུང་རབ་ཟབ་མོའི་
དོན་མི་ཤེས་ཤིང་སེམས་རྣམ་པར་མི་གྲོལ་ལོ། ། བདེན་པ་གཉིས་ཤེས་ཤིང་
གོམས་ན་གསུང་རབ་ཀྱི་དོན་ཤེས་ཤིང་གྲོལ་བའི་ཕྱིར་བདེན་པ་གཉིས་ཕྱིན་ཅི་མ་
ལོག་པར་ཤེས་པར་བྱ་དགོས་ཏེ། སློབ་དཔོན་འཕགས་པས། སངས་རྒྱས་
རྣམས་ཀྱིས་ཆོས་བསྟན་པ། ། བདེན་པ་གཉིས་ལ་ཡང་དག་བརྟེན། ། འཇིག་
རྟེན་ཀུན་རྫོབ་བདེན་པ་དང་། ། དམ་པ་དོན་གྱི་བདེན་པའོ། ། གང་དག་
བདེན་པ་རྣམ་གཉིས་ཀྱི། ། རྣམ་དབྱེ་རྣམ་པར་མི་ཤེས་པ། ། དེ་དག་སངས་
རྒྱས་བསྟན་པ་ཡི། ། ཟབ་མོའི་དེ་ཉིད་རྟོགས་མི་འགྱུར། ། ཞེས་གསུངས་པས་
དེ་དག་ གཏན་ ལ་ དབབ་ན་ གསུམ་སྟེ། བདེན་ པ་ གཉིས་ ཀྱི་མཚན་ཉིད།
མཚོན་བྱའི་རབ་ཏུ་དབྱེ་བ། མཚན་གཞི་ ལ་མཚན་ ཉིད་ངེས་པར་བསྒྲུབ་
པའོ། །
དང་པོ་ནི་སྤྱོད་འཇུག་ལས། དོན་དམ་བློ་ཡི་སྤྱོད་ཡུལ་མིན། ། བློ་ནི་
ཀུན་རྫོབ་ཡིན་པར་འདོད། ། ཅེས་བྱ་བ་ལ་བརྟེན་ནས། ཁ་ཅིག་བདེན་པ་
གཉིས་ཀྱི་མཚན་ཉིད་བློའི་ཡུལ་དུ་བྱར་རུང་ཀུན་རྫོབ། བློའི་ཡུལ་ལས་འདས་
པ་དོན་དམ་པའོ། ། ཞེས་གསུངས་མོད། འདི་མཚན་གཞི་ཡིན་གྱི་མཚན་ཉིད་
མ་ཡིན་ནོ། ། དེས་ན་རང་གི་ལུགས་ནི། མ་དཔྱད་པའི་བློ་ངོར་གྲུབ་པ་ཀུན་
རྫོབ། དཔྱད་པའི་བློ་ངོར་མ་གྲུབ་པ་དོན་དམ་པ། རང་གི་བློ་ངོར་གནོད་པ་
མེད་པ་བདེན་པའོ། །
གཉིས་པ་མཚོན་བྱའི་རབ་ཏུ་དབྱེ་བ་ལ་བཞི་སྟེ། དབྱེ་བའི་གཞི། དབྱེ་
བའི་དོན། གྲངས་ངེས་པ། སྒྲའི་དོན་ཏོ། ། དང་པོ་ཁ་ཅིག་བདེན་པ་གཉིས་
ལ་དབྱེ་གཞི་མེད་དེ། དེ་གཉིས་ལ་ཐུན་མོང་བའི་སྤྱི་མེད་པའི་ཕྱིར་རོ་ཞེས་ཟེར་
བ་ནི་མི་འཐད་དེ། དོན་ལ་ཐུན་མོང་པའི་སྤྱི་མེད་ཀྱང་གཞན་སེལ་གྱི་ངོར་ཐ་



114
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྙད་དུ་བློ་ཙམ་ཞིག་མི་འགལ་ཏེ། སློབ་དཔོན་ཟླ་བ་གྲགས་པས་རིགས་པ་དྲུག་
ཅུ་པའི་འགྲེལ་པར། བདེན་པ་གཉིས་སུ་འཇོག་པ་དེ་ནི་འཇིག་རྟེན་པའི་བློ་ལ་
ལྟོས་ནས་འཇོག་གོ་ཞེས་གསུངས་པས་སོ། ། གཉིས་པ་དབྱེ་བའི་དོན་ལ། བློ་
གང་ལ་ལྟོས་ནས་ཀུན་རྫོབ་དང་དོན་དམ་པར་དབྱེ་བ། གང་ཟག་གང་ལ་ལྟོས་
ཏེ་བདེན་པ་གཉིས་སུ་འཇོག་པ། བདེན་པ་གཉིས་པོ་དེ་གཅིག་དང་ཐ་དད་
བསམ་པ་གསུམ་ལས། དང་པོ་བློ་གང་ལ་ལྟོས་ནས་ཀུན་རྫོབ་དང་དོན་དམ་དུ་
དབྱེ་བ་ནི། བདེན་གཉིས་ལས། ཇི་ལྟར་སྣང་བ་འདི་ཁོ་ན། ། ཀུན་རྫོབ་
གཞན་ནི་ཅིག་ཤོས་ཡིན། ། ཞེས་གསུངས་པ་ལྟར་སྣང་བ་ཐམས་ཅད་ཀུན་རྫོབ།
དེ་ཡང་དག་པར་མ་གྲུབ་པ་དོན་དམ་པའོ། ། ཀུན་རྫོབ་ལ་ཡང་དག་དང་ལོག་
པའི་ཀུན་རྫོབ་གཉིས་སོ། ། དང་པོ་ནི་ལས་མཐུན་པ་ལ་སྣང་བ་ཐ་དད་དུ་དོན་
བྱེད་ནུས་ཤིང་བརྟགས་ན་མ་གྲུབ་པ་སྟེ་མ་འཁྲུལ་བའི་ཤེས་པ་ལ་སྣང་བ་ཐམས་
ཅདདོ། ། ལོག་པའི་ཀུན་རྫོབ་ནི་འཁྲུལ་ཤེས་ལ་སྣང་བ་ཐ་སྙད་དུའང་དོན་
བྱེད་མི་ནུས་པ་ཟླ་གཉིས་དང་སྐྲ་ཤད་དང་སྒྱུ་མ་ལ་སོགས་པ་མཐའ་དག་གོ། །
འདི་ལ་ཁ་ཅིག་མཐོ་རིས་ཀྱི་རྒྱུ་ཡང་དག་ཀུན་རྫོབ། ངན་སོང་གི་རྒྱུ་ལོག་པའི་
ཀུན་རྫོབ་ཅེས་ཟེར་བ་ནི་དབུ་མ་པའི་གཞུང་ལ་སོགས་པ་བསྟན་བཅོས་སམ།
མདོ་གང་ནས་ཀྱང་བཤད་པ་མེད་པས་གྱི་ན་སྟེ། བདེན་གཉིས་ལས། སྣང་དུ་
འདྲ་ཡང་དོན་བྱེད་དག ། ནུས་པའི་ཕྱིར་དང་མི་ནུས་ཕྱིར། ། ཡང་དག་ཡང་
དག་མ་ཡིན་པའི། ། ཀུན་རྫོབ་ཀྱི་ནི་དབྱེ་བ་བྱས། ། ཞེས་གསུངས་པ་ལྟར་
རོ། ། དོན་དམ་པའང་རྟོག་གེ་ལ་གྲགས་པའི་དོན་བྱེད་ནུས་པ་མ་ཡིན་ཏེ།
འདིར་ནི་དབུ་མ་ལས་གྲགས་པའི་དོན་དམ་སྤྲོས་པ་དང་བྲལ་བ་ཞེས་བྱ་བ་ཉིད་
འདོད་པར་བྱའོ། །
གཉིས་པ་གང་ཟག་གང་གི་བློ་ལ་ལྟོས་ནས་འཇོག་ཅེ་ན། འདི་ལ་ཉན་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
115
ཐོས་པ་དག་སོ་སོའི་སྐྱེ་བོའི་བློ་ཀུན་རྫོབ། འཕགས་པ་གསུམ་གྱི་མཉམ་གཞག་
དོན་དམ། རྗེས་ཀུན་རྫོབ། མྱ་ངན་ལས་འདས་པ་དོན་དམ་པ་འབའ་ཞིག་གོ་
ཞེས་ཟེར་བ་ནི་མི་འཐད་དེ། ཁོང་གི་ལུགས་ཀྱིས་མྱ་ངན་ལས་འདས་པ་རྫས་སུ་
གྲུབ་པར་འདོད་པས་དེ་མི་སྲིད་པའི་ ཕྱིར་རོ། ། སེམས་ཙམ་པ་དག་ཀུན་
བརྟགས་ཀུན་རྫོབ། གཞན་དབང་ལ་མ་དག་པའི་གཞན་དབང་ཀུན་རྫོབ།
དག་པའི་གཞན་དབང་དོན་དམ་པ་དང་། ཡོངས་གྲུབ་དོན་དམ་འབའ་ཞིག་གོ།
ཞེས་གསུངས་ཀྱང་། གཉིས་མེད་ཀྱི་ཤེས་པ་མཐར་དངོས་པོ་ལ་ཐུག་པའི་ཕྱིར་
དོན་དམ་པར་མི་རུང་ངོ་། ། དབུ་མ་རང་རྒྱུད་པ་དག་བདེན་པ་གཉིས་ལ་རྣམ་
གྲངས་པ་དང་རྣམ་གྲངས་མ་ཡིན་པ་གཉིས་གཉིས་བཞི་ཡོད་པ་ལས་སོ་སོའི་སྐྱེ་
བོའི་བློ་མ་དཔྱད་པའི་ངོར་སྣང་བ་རྣམ་གྲངས་མ་ཡིན་པའི་ཀུན་རྫོབ། དཔྱད་
པའི་ངོར་བདེན་པ་རྣམ་གྲངས་པའི་དོན་དམ་པ། འཕགས་པ་གསུམ་གྱི་རྣམ་
པར་མི་རྟོག་པའི་ཡེ་ཤེས་རྣམ་གྲངས་མ་ཡིན་པའི་དོན་དམ་པ། དག་པ་འཇིག་
རྟེན་པའི་ཡེ་ཤེས་རྣམ་གྲངས་ཀྱི་ཀུན་རྫོབ་ཅེས་བྱ་བ་གསུངས་པ་ནི་སངས་རྒྱས་
ལཡེ་ཤེས་ཡོད་པའི་ཕྱོགས་ལ་འདི་སྐྱོན་མེད་མོད་ཀྱི། སངས་རྒྱས་ཀྱི་ཡེ་ཤེས་
ཡོད་མེད་གཉིས་ཀ་ལས་འདས་ཤིང་རྣམ་པར་མི་རྟོག་པ་དང་དག་པ་འཇིག་རྟེན་
པའི་ཡེ་ཤེས་ཀྱི་དབྱེ་བ་ཡང་ཚུ་རོལ་མཐོང་བའི་བསམ་ངོར་ཡིན་གྱི་སངས་རྒྱས་
ཀྱི་ས་ན་གཉིས་མེད་དེ། དབུ་མ་ལས། འཁོར་དང་མྱ་ངན་འདས་པ་ཞེས། །
དེ་ཉིད་མ་མཐོང་བ་རྣམས་འདོད། ། དེ་ ཉིད་ གཟིགས་རྣམས་འཁོར་བ་
དང་། ། མྱ་ངན་འདས་པ་གཉིས་མི་བཞེད། ། ཅེས་གསུངས་པས་སོ། །
ཐལ་འགྱུར་བ་དག་སོ་སོའི་སྐྱེ་བོའི་བློ་ཀུན་རྫོབ། འཕགས་པ་གསུམ་གྱི་མཉམ་
གཞག་དོན་དམ། རྗེས་ཀུན་རྫོབ་མྱ་ངན་ལས་འདས་པ་དོན་དམ་འབའ་ཞིག་
གོ་ཞེས་གསུངས་པ་ཡང་སངས་རྒྱས་ཀྱི་མྱ་ངན་ལས་འདས་པ་ཡིན་ཞིང་ཡེ་ཤེས་



116
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མེད་ན་ཚུལ་དེ་རུང་མོད། སངས་རྒྱས་མྱ་ངན་ལས་འདས་པ་རྐྱང་པར་མི་
འདོད་པས་ཡེ་ཤེས་མེད་པར་མི་འཐད་པའི་ཕྱིར་ཅུང་ཟད་མི་འཐད་དོ། ། འོ་
ན་འདིར་འཐད་པའི་ཕྱོགས་གང་ཡིན་ཞེ་ན། གང་ཟག་གང་ལ་ལྟོས་ཀྱང་བློ་སྟེ་
སྣང་བའི་ཆ་ཀུན་རྫོབ། སྟོང་པའི་ཆ་དོན་དམ། དབྱེར་མི་ཕྱེད་པའི་ཟུང་
འཇུག་སྟེ། རིམ་ལྔ་ལས། སྣང་བ་དང་ནི་སྟོང་པ་གཉིས། ། སོ་སོའི་ཆར་ནི་
ཤེས་གྱུར་ནས། ། གང་དུ་ཡང་དག་འདྲེས་འགྱུར་བ། ། ཟུང་དུ་འཇུག་པར་དེ་
བཤད་དོ། ། ཞེས་གསུངས་པས་སོ། ། ཚུལ་གསུམ་པོ་འདི་ཡང་དངོས་པོ་ཇི་
ལྟར་ཡིན་པ་རྟོགས་པ་ཤེས་བྱའི་གནས་སོ། ། དེ་ཐབས་ཤེས་རབ་ཟུང་དུ་འཇུག་
པའི་སྒོ་ནས་ཉམས་སུ་ལེན་པ་བསྒོམ་པར་བྱ་བའི་ལམ། དེ་རྟོགས་ནས་གནས་
སྐབས་སུ་ ས་ དང་ ལམ་བགྲོད་དེ། མཐར་ ཐུག་ སྐུ་ གསུམ་ ཐོབ་ པ་ འབྲས་
བུའོ། ། ཚུལ་འདི་ལུང་དང་རིགས་པ་དང་མི་འགལ་ངེས་པའི་དོན་གྱི་སྡེ་སྣོད་
ཐམས་ཅད་ཀྱི་དགོངས་པ་ཡིན་ནོ། ། གསུམ་པ་གཅིག་དང་ཐ་དད་བསམ་པ་ནི།
བདེན་པ་གཉིས་པོ་འདི་ཟླ་བ་དང་བསིལ་ཟེར་བྱེད་པ་ལྟར་གཅིག་ཉིད་ལ་མིང་
གི་རྣམ་གྲངས་པའམ། བུམ་པ་དང་སྣམ་བུ་ལྟར་དངོས་པོ་ཐ་དད་དམ། བྱས་
པ་དང་མི་རྟག་པ་ལྟར་ངོ་བོ་གཅིག་ལྡོག་པ་ཐ་དད་དམ། དངོས་པོ་དང་དངོས་
མེད་ལྟར་གཅིག་པ་བཀག་པ་ཡིན་ཞེ་ན། ངོ་བོ་གཅིག་མ་ཡིན་ཏེ་ཀུན་རྫོབ་
དམིགས་པ་ཡིན་པ་ལྟར་དོན་དམ་པ་ཡང་དེ་ལྟར་ཐལ་པ་ལ་སོགས་པའི་སྐྱོན་
བཞིའོ། ། ངོ་བོ་ཐ་དད་ཡིན་ན་ཆོས་ཅན་དང་ཆོས་ཉིད་མ་ཡིན་པར་ཐལ་བ་ལ་
སོགས་པའི་སྐྱོན་བཞི་མདོ་དགོངས་པ་འགྲེལ་པ་ལས་གསུངས་པ་ལྟར་རོ། ། ངོ་
བོ་གཅིག་ཡིན་ན་དོན་དམ་པ་ལ་ངོ་བོ་གྲུབ་པར་ཐལ་བ་དང་། གཅིག་པ་བཀག་
པ་ཡིན་ན་དོན་དམ་དངོས་མེད་དུ་ཐལ་བའི་སྐྱོན་ཡོད་དོ་ཞེས་གསུངས་པ་ནི།
ངོ་བོ་གྲུབ་པར་འདོད་པ་དང་དོན་དམ་དངོས་མེད་དུ་འདོད་ན་སྐྱོན་དེ་ཡོད་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
117
མོད་ཀྱི་འབུམ་ལས་མཚན་ཉིད་མེད་པར་མཚན་ཉིད་གཅིག་པའོ་ཞེས་གསུངས་
པ་དང་། ཤཱ་རིའི་བུ་སེམས་མེད་པ་ལ་ཡོད་པའམ། མེད་པ་དམིགས་སུ་ཡོད་
དམ་ཞེས་བྱ་བ་དང་། སྡུད་པ་ལས། ཡོད་དང་མེད་པ་འདི་གཉིས་མེད་པའི་
ཆོས་ཡིན་ཏེ། ། ཞེས་གསུངས་པ་དང་། རྣམ་འགྲེལ་ལས། དངོས་མེད་ངོ་བོ་
ཡོད་མིན་པས། ། ངོ་བོ་མེད་པ་དཔྱད་བྱ་ཉིད། ། མ་ཡིན་སྒྲ་ནི་དེ་དག་
ཉིད། ། རྣམ་དཔྱོད་རྗོད་པར་བྱེད་པར་གྲུབ། ། ཅེས་གསུངས་པས། འདི་
གཞན་སེལ་གྱི་སྒོ་ནས་ལེགས་པར་འཆད་ཤེས་ན་སྐྱོན་མེད་མོད། མ་ཤེས་ན་
སྔར་གྱི་སྐྱོན་དེ་དག་སྤང་བར་མི་ནུས་སོ། ། དེས་ན་རང་གི་ལུགས་ལ་དོན་དམ་
པ་དང་ཐ་སྙད་པའི་རྣམ་གཞག་གཉིས་ལས། དང་པོ་ནི། གཅིག་དང་ཐ་དད་
ཀྱི་སྤྲོས་པ་དང་བྲལ་བ་ཡིན་ཏེ། མདོ་དགོངས་པ་འགྲེལ་པ་ལས། ཀུན་རྫོབ་
ཁམས་དང་དོན་དམ་དེ་བཞིན་ཉིད། ། གཅིག་དང་ཐ་དད་བྲལ་བའི་མཚན་
ཉིད་དེ། ། གཅིག་དང་ཐ་དད་ཉིད་དུ་གང་རྟོགས་པ། ། དེ་དག་ཚུལ་མིན་ལྟ་
ལ་ཞུགས་པ་ཡིན། ། ཞེས་གསུངས་པ་ལྟར་རོ། ། གཉིས་པ་ཐ་སྙད་པའི་རྣམ་
གཞག་ནི། གཞན་སེལ་གྱི་ངོར་ངོ་བོ་དབྱེར་མེད་ལྡོག་པ་ཐ་དད་ཅེས་བྱ་བའམ།
དེ་ཉིད་དང་གཞན་དུ་བརྗོད་དུ་མེད་པ་ཞེས་བྱ་བ་གསུངས་པ་དེ་ཁོ་ན་ཁས་བླང་
ངོ༌། །
གསུམ་པ་གྲངས་ངེས་པ་ནི། བདེན་པ་བཞི་དང་བཅུ་དྲུག་ལ་སོགས་པ་
གསུང་བཞིན་དུ་གཉིས་སུ་གྲངས་ངེས་པའི་རྒྱུ་མཚན་ཅི་ཡིན་ཞེ་ན། སྤྱིར་
གྲངས་ངེས་པ་ལ་དགོས་པ་ལ་ལྟོས་པ་དང་། ལོག་རྟོག་ལ་ལྟོས་པའི་གྲངས་ངེས་
པ་ལ་སོགས་པ་མང་དུ་ཡོད་མོད་ཀྱི། འདིར་དངོས་འགལ་གྱི་མཐའ་རྣམ་པར་
དཔྱོད་པ་ལ་གཉིས་སུ་ངེས་ཏེ། འདི་ལྟར་བློ་འཁྲུལ་མ་འཁྲུལ་གཉིས་དངོས་
འགལ་ཡིན་ལ། དེའི་བར་ན་གཉིས་ཀ་ཡིན་པ་སྒྲུབ་ཕྱོགས་དང་། གཉིས་ཀ་མ་



118 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཡིན་པ་དགག་ཕྱོགས་ཀྱི་ཕུང་པོ་གསུམ་པ་མི་སྲིད་པས་བདེན་པ་གཉིས་སུ་གྲངས་
ངེས་སོ། ། བཞི་པ་སྒྲའི་དོན་ནི། ཀུན་རྫོབ་ལ་སཾ་བྲྀཏྟི་ས་ཏྱ། ས་སཾ་མྱཀ་ཡང་
དག་པ། དྲྀ་ཨཱ་ཝ་ར་ཎ་སྒྲིབ་པའམ་འགེབས་པ་སྟེ། ཡང་དག་སྒྲིབ་པའམ་ཀུན་
འགེབས་ཞེས་བྱ་བ་ཡིན་ཡང་། ལོ་ཙཱ་བ་སྔ་མས་དོན་འགྱུར་ཀུན་རྫོབ་ཏུ་བསྒྱུར།
དོན་དམ་པ་ལ་པ་ར་མ་ཨརྦ་སྟེ། པ་ར་མ་ནི་མཆོག་གམ་དམ་པ། ཨརྦ་ནི་དོན་
ཏེ་དམ་པ་རྣམས་ཀྱིས་བརྟགས་ན་སྐྱོན་མེད་པའི་དོན་ཡིན་པས་ན་དོན་དམ་པ་
ཞེས་བསྒྱུར། དེས་ན་བདེན་པ་གཉིས་ཀྱི་མཚན་ཉིད་དང་སྒྲ་དོན་མཐུན་པ་
ཡིན་ནོ། ། སྤྱི་དོན་གསུམ་པ་མཚན་གཞི་ལ་མཚན་ཉིད་ངེས་པར་བསྒྲུབ་པ་ནི།
མཚན་གཞི་བློའི་ཡུལ་དུ་བྱར་རུང་ལ་ཀུན་རྫོབ་ཀྱི་མཚན་ཉིད་མ་དཔྱད་པའི་བློ་
ངོར་གྲུབ་པ་ཉིད་རང་རིག་མངོན་སུམ་གྱིས་གྲུབ་ཀྱང་མཚན་གཞི་བློའི་ཡུལ་དུ་
བྱར་མི་རུང་བ་ལ་དོན་དམ་གྱི་མཚན་ཉིད་དཔྱད་ན། བློ་ངོར་མ་གྲུབ་པ་ཇི་ལྟར་
འགྲུབ་སྟེ། མཚན་གཞི་བློ་ངོར་མ་གྲུབ་ན་དེ་ལ་དཔྱོད་པ་ཉིད་འགྲུབ་མི་སྲིད་ལ།
མཚན་གཞིར་གྲུབ་ན་བློའི་ཡུལ་ལས་འདས་པ་འགལ་ལོ་ཞེ་ན། མི་འགལ་ཏེ་
གཞན་སེལ་གྱི་ངོར་བློའི་ཡུལ་དཔྱད་པས་བློའི་ཡུལ་མ་ཡིན་པ་འགྲུབ་ལ། ཡུལ་
མ་ཡིན་པ་དཔྱད་པས་ཡུལ་འགྲུབ་སྟེ། དཔེར་ན་ཤེས་བྱ་དཔྱད་པས་ཤེས་བྱ་མ་
ཡིན་པ་དང་། ཤེས་བྱ་མ་ཡིན་པ་དཔྱད་པས་ཤེས་བྱར་འགྲུབ་པ་བཞིན་ཏེ།
རྣམ་འགྲེལ་ལས། དེས་ན་ཤེས་བྱ་ལ་སོགས་ཚིག ། ཐ་སྙད་དུ་ནི་འཇོག་
རྣམས་ལ། ། རྣམ་པར་དཔྱོད་པ་འགའ་ཞིག་ཡོད། ། ཅེས་གསུངས་པ་ལྟར་
རོ། ། དེས་ན་དཔྱད་ན་བློ་ངོར་མ་གྲུབ་པས་དོན་དམ་པ་ཤེས་བྱ་མ་ཡིན་ལ།
དེའི་ཕྱིར་བློའི་ཡུལ་ལས་འདས་པས་བློས་རྟོགས་པའི་སྐྱོན་ཐམས་ཅད་ཀྱིས་མི་
གནོད་དེ་འབེན་མེད་ན་མདའ་མི་འཕོག་པ་བཞིན་ནོ། ། དེའང་སློབ་དཔོན་
འཕགས་པས། གལ་ཏེ་དངོས་གང་དམ་བཅའ་ཡོད། ། དེས་ན་ང་ལ་སྐྱོན་དེ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 119
ཡོད། ། ང་ལ་དམ་བཅའ་མེད་པས་ན། ། ང་ནི་སྐྱོན་མེད་ཁོ་ན་ཡིན། ། ཞེས་
གསུངས་པ་ལྟར་རོ། ། འོ་ན་ཆོས་མངོན་པ་ལས། ཁས་མི་ལེན་པའི་ལྟ་བ་དང་
ངན་གཡོའི་ལྟ་བ་ཞེས་གསུངས་པ་དང་མཚུངས་པར་མི་འགྱུར་རམ་ཞེ་ན། མི་
འགྱུར་ཏེ་དཔེར་ན་རྐུན་མ་ཞིག་རྐུས་པར་ཁས་མི་ལེན་ན་ཁས་མི་ལེན་པ་ངན་
གཡོ་ཅན་ཞེས་བརྗོད་པར་འཐད་ཀྱི། མ་རྐུས་པ་ཞིག་ཁས་མི་ལེན་ན་དྲང་པོར་
སྨྲ་བ་ཡིན་གྱི་ཁས་མི་ལེན་པའམ་ངན་གཡོ་ཅན་ཞེས་བརྗོད་པ་ག་ལ་རིགས། དེ་
བཞིན་དུ་མུ་སྟེགས་པ་ལྟར་དམ་བཅའ་ཡོད་བཞིན་དུ་སྒྱུ་ཐབས་ཀྱིས་ཁས་མི་ལེན་
པ་ལ་ཁས་མི་ལེན་པ་དང་། ངན་གཡོ་ཅན་ཞེས་བརྗོད་པ་རིགས་ཀྱི། ཁོ་བོ་
ཅག་དོན་དམ་པར་སྤྲོས་པ་དང་བྲལ་བའི་ཕྱིར་དམ་བཅའ་ཁས་མི་ལེན་པ་ལ་
ངན་གཡོ་ཅན་ཞེས་སྐུར་པ་ཅི་སྟེ་འདེབས། དྲང་པོར་སྨྲ་བ་ཞེས་བསྟོད་པར་
རིགས་སོ། ། གཉིས་པ་ལྟ་བས་སྤྲོས་པ་བཅད་ནས་བསྒོམས་པས་དོན་ཉམས་སུ་
བླངས་པ་ལ་གསུམ་ལས། དང་པོ་སྦྱོར་བའི་ཆོ་ག་ནི་གནས་དབེན་པར་སྟན་
བདེ་བ་ལ་བསྡད། ལུས་སྐྱིལ་ཀྲུང་། ལག་པ་མཉམ་གཞག རྒལ་ཚིགས་དྲང་
པོར་བསྲང་། མིག་སྣ་རྩེར་དབབ། ཐུན་མོང་མ་ཡིན་པའི་སྐྱབས་འགྲོ་དང་
བྱང་ཆུབ་ཀྱི་སེམས་སྔོན་དུ་སོང་ནས་རྣམ་པ་ཐམས་ཅད་ཀྱི་མཆོག་དང་ལྡན་པའི་
སྟོང་པ་ཉིད་གང་ཟག་དང་ཆོས་ཀྱི་བདག་མེད་པ་ཤེས་རབ་ཀྱི་ཕ་རོལ་ཏུ་ཕྱིན་
པའི་ཏིང་ངེ་འཛིན་ལ་མཉམ་པར་གཞག རྗེས་དགེ་བའི་རྩ་བ་སེམས་ཅན་གྱི་
དོན་དུ་རྫོགས་པའི་སངས་རྒྱས་སུ་བསྔོའོ། ། དེ་མ་རྟོགས་ཀྱི་སེམས་ཅན་ལ་
དམིགས་པ་མེད་པའི་སྙིང་རྗེ་ཐུན་གཅིག་བསྒོམས་ལ་སྣང་བ་ཐམས་ཅད་རྨི་ལམ་
ལྟ་བུའི་ངང་ལ་ཆོས་ཉན་པ་དང་བཤད་པ་ལ་སོགས་པའི་བྱ་བ་ཐམས་ཅད་
བསྒྲུབ་བོ། ། ཤེས་རབ་ཀྱི་ཕ་རོལ་ཏུ་ཕྱིན་པའི་ཏིང་ངེ་འཛིན་གྱི་གནད་ནི་བླ་མ་
མཁས་པའི་ཞལ་ལས་ཤེས་པར་བྱའོ། ། འདིའི་དོན་ཡུམ་གྱི་གླེང་གཞིའི་ལེའུ་



-
-
-
120 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལས། དེ་ནས་བཅོམ་ལྡན་འདས་ཉིད་གདན་སེང་གེའི་ཁྲི་བཤམས་པ་ལ་སྐྱིལ་
མོ་ཀྲུང་གིས་བཞུགས། སྐུ་དྲང་པོར་བསྲང་། དགོངས་པ་མངོན་དུ་བཞག
ཏིང་ངེ་འཛིན་གང་དུ་ཏིང་ངེ་འཛིན་ཐམས་ཅད་འདུ་བ་དང་། ཁོང་དུ་ཆུད་
པར་འགྱུར་བ་དེ་ལྟ་བུའི་ཏིང་ངེ་འཛིན་ཏིང་ངེ་འཛིན་ཐམས་ཅད་ཀྱི་རྒྱལ་པོ་
ཞེས་བྱ་བ་ལ་མཉམ་པར་གཞག་གོ་ཞེས་བྱ་བའི་དོན་ཡིན་ནོ། ། གསུམ་པ་རྗེས་
སྤྱོད་པས་མཐར་ཕྱིན་པར་བྱ་བ་ལ་གཉིས་ཏེ། སོ་སོའི་སྐྱེ་བོ་དང་འཕགས་པའི་
སྤྱོད་པའོ། ། དང་པོའང་ལམ་ལྔའི་རིམ་པ་ལྟར་འཇུག་ན། ཚོགས་ལམ་ལ་
ཆུང་འབྲིང་ཆེན་པོ་གསུམ། སྦྱོར་བའི་ལམ་ལ་ངེས་པར་འབྱེད་པའི་ཆ་དང་
མཐུན་པ་བཞིའི་སྤྱོད་པ་ཐ་དད་གསུངས་ཀྱང་། གོ་བདེ་བའི་དབང་དུ་བྱས་
ནས་སོ་སོའི་སྐྱེ་བོ་ལ་གནས་སྐབས་གསུམ་སྟེ། སྤྱོད་པ་དག་པ། ཤེས་རབ་སྦྱང་
བ། ཏིང་ངེ་འཛིན་བསྒྲུབ་པའོ། ། དང་པོ་ལྷག་པ་ཚུལ་ཁྲིམས་ཀྱི་བསླབ་པ།
བར་པ་ལྷག་པ་ཤེས་རབ་ཀྱི་བསླབ་པ། ཐ་མ་ལྷག་པ་ཏིང་ངེ་འཛིན་གྱི་བསླབ་
པའོ། ། དེ་དག་གི་རིམ་པའང་གཞི་ཚུལ་ཁྲིམས་དག་ན་ཤེས་རབ་མཐར་ཕྱིན་ལ།
ཤེས་རབ་དང་ལྡན་པས་ཏིང་ངེ་འཛིན་གོལ་ས་མེད་པའི་ཕྱིར་རོ། ། དེ་ལ་ཏིང་
ངེ་འཛིན་རྒྱལ་པོ་ལས། ཏིང་འཛིན་རྒྱལ་པོ་སྟོང་པ་འདི་བསྒོམ་པ། ། ཚུལ་
ཁྲིམས་དག་པའི་མགོ་ལ་དེ་འདུག་སྟེ། ། ཆོས་རྣམས་རང་བཞིན་རྟག་ཏུ་མཉམ་
གཞག་པ། ། བྱིས་པ་མི་རིགས་བརྩོན་པས་མི་ཤེས་སོ། ། ཞེས་གསུངས་པ་ལྟར་
རོ། ། མི་རིགས་པ་ལ་བརྩོན་པ་གང་ཡིན་ཞེ་ན། ཚུལ་ཁྲིམས་མི་སྲུང་བར་ཐོས་
པབྱེད། ཐོས་པ་དང་མི་ལྡན་པར་སྒོམ་པ་ལ་བརྩོན་པ་བྱིས་པ་བླུན་པོ་འགྲམ་
མེད་པར་པུ་ཤུ་རྩོམ་པ་ལྟར་མི་རིགས་པ་ལ་བརྩོན་པའི་གང་ཟག་དེས་ཏིང་ངེ་
འཛིན་གྱི་རྒྱལ་པོ་འདི་མི་ཤེས་སོ་ཞེས་བྱ་བར་དགོངས་སོ། ། དེ་བཞིན་དུ་ཚུལ་
ཁྲིམས་གསུམ་གྱི་གོ་རིམ་ཡང་། སྡོམ་པའི་ཚུལ་ཁྲིམས་ཀྱིས་སྣོད་བྱི་དོར་བྱེད་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 121
ལྟར་སྒོ་གསུམ་གཙང་། དགེ་བ་ཆོས་སྡུད་ཀྱིས་བཅུད་ལྷུགས་པ་ལྟར་རང་རང་
གི་རྒྱུད་ཡོན་ཏན་གྱིས་གང་། སེམས་ཅན་དོན་བྱེད་ཀྱིས་བཅུད་ལེན་གྱིས་ནད་
པགསོ་བ་ལྟར་སེམས་ཅན་ཐམས་ཅད་ཀྱི་དོན་བྱེད་དོ། ། དེ་ལྟ་བུའི་སྤྱོད་པ་
འདི་དག་ཀྱང་བྱེད་པ་པོ་དང་བྱ་བའི་ཡུལ་དང་། བྱ་བའི་ཆོས་གསུམ་པོ་འཁོར་
གསུམ་ཡོངས་སུ་དག་པ་སྔར་བཤད་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་
གྱིས་བྱ་བ་ཐམས་ཅད་སྤྱད་པར་བྱའོ། །
མདོ་ལས་མྱུར་དུ་མངོན་པར་རྫོགས་པར་སངས་རྒྱས་པ་ལ་ཡན་ལག་
བདུན་པས་མཐར་ཕྱིན་པར་གསུངས་པས་བཟང་པོར་སྤྱོད་པའམ། བྱམས་
པའི་སྨོན་ལམ་ལ་སོགས་པ་མདོ་ནས་འབྱུང་བའམ། རིན་པོ་ཆེ་ཕྲེང་བའམ།
སྤྱོད་འཇུག་ལ་སོགས་པའི་བསྟན་བཅོས་ནས་གསུངས་པའི་ཡན་ལག་བདུན་
པའམ། ཡང་ན་དེའི་སྟེང་དུ་སྐྱབས་འགྲོ་དང་སྨོན་འཇུག་གི་སེམས་བསྐྱེད་
གཉིས་བསྣན་པའི་ཆོས་སྤྱོད་བཅུ། ཉིན་ལན་གསུམ་མཚན་ལན་གསུམ་དུ་
གདོན་པར་བྱ་སྟེ། འདི་ཐབས་མཁས་པའི་ཁྱད་པར་དུ་གསུངས་སོ། །
གཉིས་པ་འཕགས་པའི་སྤྱོད་པ་ནི་འོག་གི་ས་ལམ་གྱི་རྣམ་པར་གཞག་
པ་བཞིན་ཡིན་ནོ། ། གསུམ་པ་དེ་དག་ཕྱིན་ཅི་མ་ལོག་པར་བསྒྲུབ་པ་ལ་གཉིས་
ཏེ། ཡོན་ཏན་བཞི་བསྒྲུབ་པ་དང་། ཆགས་པ་བདུན་སྤང་བའོ། ། དང་པོ་ནི།
ཤེས་རབ་མི་མཐུན་ཕྱོགས་ཉམས་དང་། ། ཞེས་བྱ་བ་ལ་སོགས་པ་གསུངས་པས།
མི་མཐུན་ཕྱོགས་འཆལ་བའི་ཤེས་རབ་མེད་པ། རྣམ་པར་མི་རྟོག་པ་སྟེ་བདག་
མེད་རྟོགས་པ། འདོད་པ་ཐམས་ཅད་ཡོངས་རྫོགས་བྱེད་པ་ནི་ཤེས་རབ་ལ་
བརྟེན་ནས་གཞན་གྱི་ཐེ་ཚོམ་གཅོད་ཅིང་དགོས་པ་སྒྲུབ་པ། སེམས་ཅན་རྣམས་
ཡོངས་སུ་ སྨིན་པ་ནི། དེས་ སེམས་ ཅན་ རྣམས་ ཐེག་ པ་ གསུམ་ ལ་འགོད་
པའོ། ། གཉིས་པ་ཆགས་པ་བདུན་སྤང་བ་ནི། བྱང་ཆུབ་སེམས་དཔའི་ཤེས་



122
དཔ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རབ་ནི། ། མ་ཆགས་ཞེས་བྱ་བ་ལ་སོགས་པ་ལྟར། ཆགས་ པ་བདུན་ནི།
འཆལ་བའི་ཤེས་རབ། ཕྱི་བཤོལ། ཆོག་པར་འཛིན་པ། ལན་ལ་རེ་བ།
རྣམ་སྨིན་ལ་རེ་བ། མི་མཐུན་ཕྱོགས་ལ་ཆགས་པ་སྟེ། དེའི་བག་ལ་ཉལ་མ་
བཅོམ་པ། གཡེང་བ་ལ་ཆགས་པ་གཉིས་ནི་སྔར་བཞིན་ནོ། ། དེ་ལྟ་བུ་ཆགས་
པ་བདུན་བག་ལ་ཉལ་དང་བཅས་པ་སྤང་བར་བྱའོ། །
གསུམ་པ་ཤེས་རབ་བསྐྱེད་པའི་ཕན་ཡོན་ལ་གཉིས་ཏེ། གནས་སྐབས་
དང་མཐར་ཐུག་གི་ཕན་ཡོན་ནོ། ། དང་པོ་ལ་གཉིས་ལས། ཚེ་འདིར་འབྱུང་
བའི་ཕན་ཡོན་ནི། ཤེས་རབ་ལེགས་པར་སྦྱངས་པས་ཤེས་བྱ་ལ་མཁས་པའི་བློ་
གྲོས། ཀུན་ལ་མི་འཇིགས་པའི་སྤོབས་པ། རྣམ་པར་དག་པའི་བརྗོད་པ་
རྣམས་ཐོབ་ནས་རང་གི་ཤེས་རབ་རྣམ་པར་གྲོལ་ནས། ཡིད་བདེ་ལ། མཁས་
པ་མཁས་པ་ཞེས་བྱ་བའི་གྲངས་སུ་འགྲོ། ལྷ་དང་བཅས་པའི་འཇིག་རྟེན་དུ་
སྙན་པའི་གྲགས་པས་ཁྱབ། འཇིག་རྟེན་ཐམས་ཅད་ཀྱི་ཚད་མའི་གནས་སུ་
འགྱུར་བ་ལ་སོགས་པའི་ཡོན་ཏན་མང་པོ་འཐོབ་བོ། ། ཕྱི་མར་འབྱུང་བ་ནི་
གང་དང་གང་དུ་སྐྱེས་པར་ཤེས་རབ་ཕུན་སུམ་ཚོགས། དབང་པོ་རྣོ། ཐོས་པ་
འཛིན། སངས་རྒྱས་དང་བྱང་ཆུབ་སེམས་དཔའ་རྣམས་དང་འབེལ་བའི་
གཏམ་བྱེད་ནུས། རང་གི་ཤེས་བྱའི་སྒྲིབ་པ་སྤོང་། གཞན་ལ་ཆོས་ཀྱི་འཁོར་ལོ་
ཕྱིན་ཅི་མ་ལོག་པ་བསྐོར་བ་ལ་སོགས་པ་འབྱུང་སྟེ། སྡུད་པ་ལས། ཤེས་རབ་
ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ། ཁམས་གསུམ་མ་ལུས་པ་ལས་
ཡང་དག་འདའ་བར་འགྱུར། ། ཞེས་བྱ་བ་ལ་སོགས་པ་གསུངས་པས་སོ། །
གཉིས་པ་མཐར་ཐུག་གི་ཕན་ཡོན་ནི། མངོན་པར་རྫོགས་པར་སངས་རྒྱས་པ་
ན། ཤེས་བྱ་ཇི་ལྟ་བ་ཇི་སྙེད་པ་མཁྱེན། སོ་སོ་ཡང་དག་པར་རིག་པ་བཞིའི་
སྤོབས་པ་འཐོབ། མི་འཇིགས་པ་བཞི་དང་ལྡན་པས་རྒོལ་བ་ངན་པ་ཐམས་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 123
ཅད་ཚར་གཅོད་པར་འགྱུར་ཏེ། རྟེན་དང་བརྟེན་པ་བཤད་བྱ་དང་། །
གསུང་དང་མཁྱེན་པ་འཆད་བྱེད་ལ། ། བློ་གྲོས་རྟག་ཐོགས་མི་མངའ་བས། །
ལེགས་སྟོན་ཁྱོད་ལ་ཕྱག་འཚལ་ལོ། ། ཞེས་བྱ་བ་ལ་སོགས་པ་གསུངས་པ་ལྟར་
རོ། ། དབྱེ་བའི་དོན་བསྟན་ཟིན་ཏོ། ། གསུམ་པ་དབྱེ་བ་ངེས་པར་སྒྲུབ་པ་ལ་
གཉིས་ལས། དང་པོ་གྲངས་ངེས་ལ། དངོས་འགལ་གྱི་མཐའ་རྣམ་པར་དཔྱོད་
པའི་གྲངས་ངེས་དང་། ལོག་རྟོག་དང་དགོས་པ་ལ་ལྟོས་པ་ལ་སོགས་པ་མང་པོ་
ཡོད་པ་ལས། འདི་ལ་གཉིས་ཏེ། དགོས་པ་ལ་ལྟོས་ནས་གྲངས་ངེས་པ་དང་།
གང་ཟག་ལ་ལྟོས་ནས་གྲངས་ངེས་པའོ། ། དང་པོ་ནི། མདོ་སྡེ་རྒྱན་ལས།
ལོངས་སྤྱོད་དང་ལུས་ཕུན་སུམ་ཚོགས་པ་དང་། ། འཁོར་རྩོམ་ཕུན་སུམ་ཚོགས་
པ་མངོན་མཐོ་དང་། ། རྟག་ཏུ་ཉོན་མོངས་དབང་དུ་མི་འགྲོ་དང་། ། བྱ་བ་
རྣམས་ལ་ཕྱིན་ཅི་མ་ལོག་པའོ། ། ཞེས་གསུངས་པས་རང་གཞན་གྱི་དོན་སྒྲུབ་པ་
ལ་ཆོས་དྲུག་དགོས་ལ། དེ་སྒྲུབ་པ་ལ་ཕ་རོལ་ཏུ་ཕྱིན་པ་དྲུག་དགོས་ཏེ། སྦྱིན་
པས་ལོངས་སྤྱོད་ཕུན་སུམ་ཚོགས་པ་དེ་བཞིན་དུ་ཚུལ་ཁྲིམས་ཀྱིས་མངོན་མཐོའི་
ལུས། བཟོད་པས་འཁོར། མདོ་ལ་ལ་ནས་བཟོད་པས་ལུས་ཕུན་སུམ་ཚོགས་
པ་འགྲུབ་པར་བཤད་པའང་ཡོད། བརྩོན་འགྲུས་ཀྱིས་བྱ་བ་རྩོམ་པ། བསམ་
གཏན་གྱིས་ཉོན་མོངས་པ་གནོན་པ། ཤེས་རབ་ཀྱིས་བྱ་བ་ཐམས་ཅད་ལ་མ་
རྨོངས་པའི་ཕྱིར་རོ། ། རང་གཞན་གྱི་དོན་སྒྲུབ་པ་ལ་དྲུག་པོ་དེར་མ་འདུས་པ་
མེད་པས་ལྷག་པ་མི་དགོས། དྲུག་ལས་གང་རུང་གཅིག་གིས་ཉུང་ནའང་། དེ་
དང་འཚམ་པའི་དོན་མི་འགྲུབ་པས་མང་ཉུང་གི་མཐའ་ཁེགས་སོ། ། གཉིས་པ་
གང་ཟག་ལ་ལྟོས་ནས་གཉིས་སུ་ངེས་པ་ནི། གདུལ་བྱ་ཁྱིམ་པའི་དོན་དུ་སྦྱིན་པ་
དང་བཟོད་པ་གཉིས། རབ་ཏུ་བྱུང་བའི་དོན་དུ་ཚུལ་ཁྲིམས་དང་བསམ་གཏན་
གཉིས། གཉིས་ཀ་ལ་ཐུན་མོང་དུ་བརྩོན་འགྲུས་དང་ཤེས་རབ་གཉིས་ཏེ་དྲུག་



124 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གོ། ། དེ་དག་གི་འཐད་པ་ཁྱིམ་པ་ལོངས་སྤྱོད་ཡོད་ཅིང་དགྲ་མང་བས་སྦྱིན་པ་
དང་བཟོད་པ་གཙོར་བསྒྲུབ་དགོས་ཀྱི། རབ་ཏུ་བྱུང་བ་ཡོ་བྱད་བསྐྱུངས་པ་
དང་དགྲ་མང་བས་དེ་གཉིས་ཀ་གཙོར་སྒྲུབ་དགོས་པ་ཤས་ཆུང་ངོ༌། ། ཚུལ་
ཁྲིམས་དང་བསམ་གཏན་རབ་ཏུ་བྱུང་བས་སྒྲུབ་སླ་སྟེ། གཡེང་བ་སྤངས་ཤིང་
དབེན་པར་གནས་པའི་ ཕྱིར་རོ། ། ཁྱིམ་པས་ནི་ ཐ་ན་བསྙེན་གནས་དང་།
སྲོག་སྡོམ་ཙམ་ཡང་འཆོར་བ་མང་ལ། བསམ་གཏན་ཡང་ཁྱིམ་གྱི་བྱ་བ་དང་བུ་
ཚའི་རིམ་གྲོས་གཡེངས་པས་སེམས་ནང་དུ་འཇོག་དཀའ་བའི་ཕྱིར་རོ། །
བརྩོན་འགྲུས་དང་ཤེས་རབ་ནི་དགེ་བ་ལ་སྤྲོ་བ་དང་། ཆོས་ཀྱི་དོན་ཤེས་པ་
གཉིས་ཀ་ལ་དགོས་པའི་ཕྱིར། གཉིས་ཀས་འབད་དགོས་སོ། ། གཉིས་པ་གོ་
རིམ་ངེས་པ་ནི། སྔ་མ་ལ་བརྟེན་ཕྱི་མ་སྐྱེ། ། དམན་དང་མཆོག་ཏུ་གནས་ཕྱིར་
དང༌། ། རགས་པ་དང་ནི་ཕྲ་བའི་ཕྱིར། ། དེ་དག་རིམ་པར་བསྟན་པ་
ཡིན། ། ཞེས་གསུངས་པས་གོ་རིམ་ལ་གསུམ་ལས། དང་པོ་སྔ་མ་ལ་བརྟེན་
ནས་ཕྱི་མ་སྐྱེ་བ་ནི། ལོངས་སྤྱོད་ལ་མི་ལྟ་ན་ཚུལ་ཁྲིམས་ལ་འཇུག བདག་སྡོམ་
པ་དང་ལྡན་ན་གཞན་གྱི་གནོད་པ་བཟོད། བཟོད་པ་དང་ལྡན་ན་བརྩོན་
འགྲུས་ལ་འཇུག བརྩོན་འགྲུས་བརྩམས་ན་ཏིང་ངེ་འཛིན་སྐྱེ། སེམས་མཉམ་
པར་གཞག་ན་ཆོས་ཀྱི་དོན་ཇི་ལྟ་བར་ཤེས་སོ། །
གཉིས་པ་མཆོག་དམན་གྱི་རིམ་པ་ནི། སྔ་མ་དམན་ལ་ཕྱི་མ་མཆོག་སྟེ།
སྦྱིན་པ་དམན་ལ་ཚུལ་ཁྲིམས་མཆོག་དང་། བསམ་གཏན་དམན་ལ་ཤེས་རབ་
མཆོག་ཡིན་པའི་བར་དུའོ། ། གཉིས་པ་ཕྲ་རགས་ཀྱི་རིམ་པ་ནི། སྦྱིན་པ་ནི་
འཇུག་སླ་ཞིང་བྱ་སླ་བའི་ཕྱིར་རགས་ལ། ཚུལ་ཁྲིམས་དེ་བས་འཇུག་དཀའ་
ཞིང་བྱ་དཀའ་བས་ཕྲ། དེ་བཞིན་ དུ་བསམ་ གཏན་འཇུག་སླ་བས་རགས།
ཤེས་རབ་འཇུག་དཀའ་ཞིང་བྱ་དཀའ་བས་ཕྲ་བའི་བར་དུ་ཡིན་ནོ། ། གསུམ་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
125
སྒྲ་དོན་ནི་མདོ་སྡེ་རྒྱན་ལས། དབུལ་བ་འདོར་བར་བྱེད་པ་དང་། ། བསིལ་བ་
ཐོབ་དང་ཁྲོ་བཟོད་དང་། ། མཆོག་སྦྱོར་བ་དང་ཡིད་འཛིན་དང་། ། དོན་
དམ་ཤེས་པའི་ཕྱིར་བཤད་དོ། ། ཞེས་གསུངས་པས། སྦྱིན་པ་ལ་དཱ་ན་སྟེ། དཱ་
རི་དྲ་ཕོངས་པ་ན། ན་ས་སེལ་བ་སྟེ་ཕོངས་པ་སེལ་བ། ཚུལ་ཁྲིམས་ལ་ཤཱི་ལ་སྟེ།
ཤྲཱི་ཏ་བསིལ་བ། ལབྷཱ་ཐོབ་པ་སྟེ། མྱ་ངན་ལས་འདས་པའི་བསིལ་བ་ཐོབ་
པའོ། ། བཟོད་པ་ནི་ནྟི་སྟེ། ཀ་ཀོ་བྷ་འཁྲུག་པ། ཏི། ཤཱནྟི་ཞི་བ་སྟེ་སེམས་
འཁྲུག་པ་ཞི་བ། བརྩོན་འགྲུས་ལ་བཱི་རྱ་སྟེ། བི། བ་ར་མཆོག ཡནྟ་སྦྱོར་བ་
སྟེ། དགེ་བ་མཆོག་ལ་སྦྱོར་བས་བརྩོན་འགྲུས། བསམ་གཏན་ལ་དྷཱ་ན་སྟེ་དྷ་ར་
འཛིན་པ། མ་ན་ཡིད་དེ། ཡིད་འཛིན་པས་བསམ་གཏན། ཤེས་རབ་ལ་པྲཛྙཱ་
སྟེ་པ་ར་མ་ཨརྦ་དོན་དམ་པ། ན་ཤེས་པ་སྟེ། དོན་དམ་པ་ཤེས་པ་ཞེས་བྱ་བ་
ཡིན་ནོ། ། དེ་ལྟར་རང་གི་སངས་རྒྱས་ཀྱི་ཆོས་ཡོངས་སུ་རྫོགས་པར་བྱེད་པ།
ཕ་རོལ་ཏུ་ཕྱིན་པ་དྲུག་གི་སྤྱོད་པ་བཤད་ནས།
ལྔ་པ། སེམས་ཅན་རྣམས་ཡོངས་སྨིན་བྱེད་དང་། ཞེས་པའི་
དོན་བསྡུ་བའི་དངོས་པོ་བཞིའི་སྤྱོད་པ་ལ་གསུམ་སྟེ། མཚན་ཉིད་དང་།
རབ་ཏུ་དབྱེ་བ་དང་། གྲངས་ངེས་པའོ། །
དང་པོ་ནི་སེམས་ཅན་སྨིན་པར་བྱ་བའི་དོན་དུ་ཐབས་མཁས་པས་འཁོར་
ཡོངས་སུ་བསྐྱང་བའོ། ། དབྱེ་ན་བཞི་སྟེ། སྦྱིན་པ། སྙན་པར་སྨྲ་བ། དོན་
སྤྱོད་པ། དོན་མཐུན་པའོ། ། དང་པོ་ནི་ཆོས་བཤད་པའི་ཕྱིར་ཟང་ཟིང་གིས་
བསྟན་པ་སྟེ། དེ་ཡང་སྔར་བཤད་པ་ལྟར་མ་དག་པའི་སྦྱིན་པ་རྣམ་པར་སྤངས་
ཏེ་དག་པའི་སྦྱིན་པས་མགུ་བར་བྱའོ། ། གཉིས་པ་སྙན་པར་སྨྲ་བ་ནི། སྦྱིན་
པས་མགུ་བར་བྱས་པའི་རྗེས་ལ་གཞན་སྨིན་པར་བྱ་བའི་ཕྱིར་ཆོས་འཆད་
པའོ། ། དེ་ཡང་མ་དག་པའི་ཆོས་དོར་ཏེ། ལུང་རིགས་དང་མི་འགལ་བ།



126 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དྲང་དོན་ངེས་དོན་མ་འཁྲུགས་པ། དགོངས་པ་དང་། ལྡེམས་དགོངས་དང་།
དྲང་པོར་དགོངས་པ་དག་ཕན་ཚུན་མ་འཆོལ་བ། གང་ཟག་མཆོག་དམན་ལ་
ཆོས་བཟང་ངན་གྱི་རིམ་པ་གསུངས་པ་རྣམས་མ་འཁྲུགས་པ། ཉན་ཐོས་དང་
ཐེག་པ་ཆེན་པོའི་མཐུན་པ་རྣམས་མི་འགལ་བ། མི་མཐུན་པ་རྣམས་མ་འདྲེས་
པ། ཕ་རོལ་ཏུ་ཕྱིན་པ་དང་གསང་སྔགས་ཀྱི་དོན་གཅིག་ཏུ་བཤད་པ། ཁྱད་
པར་ སྔགས་ ལ་ཞུགས་པ་རྣམས་རྒྱུད་སྡེ་བཞི་དང་མཐུན་པར་བཤད་པ་སྟེ།
མདོར་ན་བཤད་པའི་སྣོད་དང་ཆོས་ཀྱི་དབྱེ་བ་དང་། འཆད་པའི་ཚུལ་ཤེས་
པས་བཤད་དེ། དེའང་མདོ་སྡེ་རྒྱན་ལས། དེ་ལྟར་བློ་བཟང་སྐྱོ་བ་མེད་ལྡན་
བརྩེ་བ་ཅན། ། སྙན་པར་རབ་གྲགས་ཆོ་ག་བཟང་ཤེས་ལྡན་པ་ཡི། ། བྱང་
ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ། ། བཤད་པ་སྐྱེ་བོའི་ནང་ན་ཉི་
མ་བཞིན་དུ་ལྷམ། ། ཞེས་གསུངས་སོ། ། ཟླ་བ་གྲགས་པས་ཀྱང་། བླ་མས་
སློབ་མའི་བསམ་ཤེས་ནས། ། རྗེས་སུ་མཐུན་པར་སྦྱོར་བྱེད་པ། ། མཁས་པས་
སློབམ་བསྡུ་བྱ་ཡི། ། བླུན་པོས་སློབ་མ་ནམ་ཡང་མིན། ། ཞེས་གསུངས་ལ།
བཤད་པ་ཕྱིན་ཅི་ལོག་གི་ཉེས་པ་ཡང་། ། མདོ་སྡེ་རྒྱན་ལས། དོན་སྒྲ་ཇི་བཞིན་
ཡོངས་རྟོགས་ན། ། བདག་ཉིད་སྙེམས་ཤིང་བློ་ཉམས་འགྱུར། ། ཞེས་བྱ་བ་
དང་། རྒྱུད་བླ་མ་ལས། གང་ཕྱིར་རྒྱལ་ལས་ཆེས་མཁས་འགའ་ཡང་འཇིག་
རྟེན་འདི་ན་ཡོད་མིན་ཏེ། ། མ་ལུས་དེ་ཉིད་མཆོག་ནི་ཀུན་མཁྱེན་གྱིས་མཁྱེན་
གཞན་མིན་ལ། ། དེ་ཕྱིར་དྲང་སྲོང་རང་ཉིད་ཀྱིས་བཞག་མདོ་སྡེ་གང་ཡིན་དེ་
མི་དཀྲུག ། ཐུབ་ཚུལ་བཤིག་ཕྱིར་དམ་ཆོས་ལ་ཡང་གནོད་པར་བྱེད་པར་
འགྱུར། ། ཞེས་བྱ་བ་ལ་སོགས་པ་ལྟར་རོ། ། སྣོད་དང་འཚམ་པར་ཆོས་བཤད་
པ་ཡང་། སྤྱོད་འཇུག་ལས། དམན་ལ་ཟབ་ཅིང་རྒྱ་ཆེ་དང་། ། སྐྱེས་པ་མེད་
པར་བུད་མེད་མིན། ། དམན་དང་མཆོག་གི་ཆོས་རྣམས་ལ། ། མཚུངས་པར་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 127 །
གུས་པས་ཀུན་ཏུ་སྤྱད། ། རྒྱ་ཆེན་ཆོས་ཀྱི་སྣོད་གྱུར་པ། ། དམན་པའི་ཆོས་ལ་
སྦྱར་མི་བྱ། ། མདོ་དང་སྔགས་ཀྱིས་བཀྲི་མི་བྱ། ། སྤྱོད་པའང་ཡོངས་སུ་དོར་
མི་བྱ། ། ཞེས་གསུངས་པ་ལྟར་རོ། ། གསུམ་པ་དོན་སྤྱོད་པ་ནི། གཞན་ཆོས་
ལེན་དུ་གཞུག་པའི་ཕྱིར་དེའི་དོན་སྒྲུབ་པ་སྟེ། ཕ་རོལ་ཟང་ཟིང་གིས་བསྟེན།
ཆོས་བཤད་ཀྱང་བཤད་པ་བཞིན་ཉམས་སུ་ལེན་མི་སྤྲོ་ན་ཐབས་མཁས་པས་དེ་
ལེན་དུ་འཇུག་སྟེ་དཔེར་ན་སེམས་བསྐྱེད་བླངས་ཀྱང་མི་ཐུབ་སྙམ་པའི་གང་ཟག་
ལ་ཁྱོད་སྐྲག་མི་དགོས་འཕགས་པ་འཇམ་དཔལ་ལས་བདུད་སྡིག་ཅན་གྱིས་གཡོ་
སྒྱུས་བླངས་པ་དང་། ཕྱག་ན་རྡོ་རྗེས་བསྡིགས་ནས་སེམས་བསྐྱེད་པའང་འཚང་
རྒྱ་ན། ཁྱེད་མོས་ནས་སེམས་བསྐྱེད་པ་ལྟ་ཅི་སྨོས་ཞེས་ལེན་དུ་འཇུག་པའམ།
ད་ལྟ་བླངས་ཀྱང་སྐྱེ་བ་གཞན་དུ་བརྗེད་དེ་འོང་སྙམ་པ་ལ། བདག་བརྗེད་ཀྱང་
སེམས་བསྐྱེད་ཀྱིས་མི་གཏོང་སྟེ། སྡིག་པ་ཆེན་པོ་བྱས་ན་རང་བརྗེད་ཀྱང་ལས་
ཀྱིས་མི་གཏོང་བར་ངན་སོང་དུ་ལྷུང་ངེས་པ་དང་། ཁ་དྲག་པོ་དང་གཉེན་སྦྲེལ་
ན་ཁ་ཞན་པོ་མི་འདོད་ཀྱང་མི་གཏོང་བ་ལ་སོགས་པ་མང་དུ་གསུངས་པ་ལ།
སློབ་དཔོན་ཐོགས་མེད་ཀྱིས་སྨོན་པ་བྱང་ཆུབ་ཀྱི་སེམས་དང་མ་བྲལ་ན། སྟེང་
དང་འོག་དང་ཐད་ཀ་གང་དུ་སྐྱེས་ཀྱང་བྱང་ཆུབ་ཀྱི་སེམས་མི་བརྗེད་དོ་ཞེས་བྱ་
བ་དང་། སྐྱེས་རབས་ལས། ལས་ཀྱི་རྣམ་པར་སྨིན་པ་བསམ་མི་ཁྱབ། ། སྙིང་
རྗེའི་བདག་ཉིད་ཅན་ཡང་དུད་འགྲོར་སྐྱེ། ། དེས་ན་ཆོས་ཀྱི་འདུ་ཤེས་ཉམས་པ་
མེད། ། ཅེས་བྱ་བ་དང་། བཞི་བརྒྱ་པ་ལས། དེ་ཉིད་གོམས་པས་སྐྱེ་བ་
འདིར། ། གལ་ཏེ་གྲུབ་པར་མ་གྱུར་ཀྱང་། ། སྐྱེ་བ་གཞན་དུ་འབད་མེད་
པར། ། ངེས་པར་འགྱུར་བ་ལས་བཞིན་ནོ། ། ཞེས་བྱ་བ་ལ་སོགས་པ་སྒྲུབ་སླ་
བའི་སྒོ་ནས་སེམས་བསྐྱེད་ལེན་དུ་འཇུག་པ་དང་། ཕ་རོལ་ཏུ་ ཕྱིན་པ་དྲུག
མགོ་དང་རྐང་ལག་གཏོང་ཞིང་ཞུམ་པའི་སེམས་ཀྱང་མེད། ། ཅེས་བྱ་བ་ལ་



128 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོགས་པའི་སྒོ་ནས་ཐབས་སྤྱད་དཀའ་བ་དང་། བསྐལ་པ་གྲངས་མེད་གསུམ་
ལ་སོགས་པ་ཡུན་རིང་བས་ཐེག་པ་ཆེན་པོ་ལ་འཇུག་མི་ནུས་སོ་སྙམ་པ་ལ།
གསང་ཆེན་ཐབས་ལ་མཁས་པའི་མདོ་ལ་སོགས་པའི་རྗེས་སུ་འབྲངས་ནས་ཆུ་
རྗེའུ་རེ་ཙམ་མམ། སྤྱོད་འཇུག་ལས། ཚོད་མ་ལ་སོགས་སྦྱིན་པ་ལ། ། འདྲེན་
པས་ཐོག་མར་སྦྱོང་བ་མཛད། ། དེ་ལ་གོམས་ནས་ཕྱི་ནས་ནི། ། རིམ་གྱིས་
རང་གི་ཤ་ཡང་གཏོང་། ། གང་ཚེ་རང་གི་ལུས་ལ་ནི། ། ཚོད་སོགས་ལྟ་བུའི་བློ་
སྐྱེས་ནས། ། དེ་ཚེ་ཤ་སོགས་གཏོང་བ་ན། ། དེ་ལ་དཀའ་བ་ཅི་ཞིག་ཡོད། །
ཅེས་གསུངས་པ་ལྟར། ལས་དང་པོ་པས་སྦྱིན་པ་ཉུང་ངུ་བློ་དང་བསྟུན་ཏེ། སྤྲོ་
ཚད་བཏང་བས་གོམས་ཏེ་མི་སྐྱེ་བའི་ཆོས་ལ་བཟོད་པ་ཐོབ་པ་ན། རང་གི་ལུས་
དང་། ཚོད་མ་ཕོར་གང་ཁྱད་མེད་པར་གྱུར་ནས་ལུས་ཀྱི་སྦྱིན་པ་གཏོང་བ་ཡིན་
གྱིས་ཁྱོད་སྐྲག་པར་མ་བྱེད་ཅིག་ཅེས་བྱ་བ་དང་། དེ་བཞིན་དུ་ཚུལ་ཁྲིམས་ཀྱང་
བསྙེན་གནས་ཙམ་མམ། རྩ་བ་བཞི་ཉིན་ཞག་གཅིག་གམ་ཟླ་བའམ། ལོ་ལ་
སོགས་པ་ཇི་ལྟར་ནུས་པ་བསྲུངས་པས་གོམས་ཏེ་སྡིག་པ་ལ་བསྐུལ་ཡང་བྱེད་མི་
སྲིད་པའི་ཚེ་སྡོམ་པའི་ཚུལ་ཁྲིམས་ལ་སོགས་པ་ལེན་ནོ། ། དེ་བཞིན་དུ་བཟོད་
པའང་ཉིན་རེའམ་རང་རེའི་ཉེ་དུ་ཙམ་ལ་བསྒོམ་པ་ནས་བརྩམས་ཏེ་གོང་ནས་
གོང་དུ་སྤེལ་བ་དང༌། བརྩོན་འགྲུས་ཀྱང་ཉིན་ཞག་ཙམ་གྱིས་དགེ་བ་ལ་སློབ་པ་
ནས་བརྩམས་ཏེ། གོམས་ཏེ་འཕེལ་བ་དང་། བསམ་གཏན་ཡང་ཐུན་རེ་ཙམ་
ལ་སྦྱངས་པས་བསམ་གཏན་གྱི་སེམས་ཐོབ་པ་དང་། ཤེས་རབ་ཀྱང་ཚིགས་སུ་
བཅད་པ་རེ་རེ་ཙམ་གྱི་དོན་ལ་སྦྱངས་པས་གོམས་ནས་ཕྱིས་སྡེ་སྣོད་གསུམ་གྱི་
དོན་ཕྱིན་ཅི་མ་ལོག་པར་ཤེས་པར་འགྱུར་གྱིས་ཁྱེད་སྐྲག་པར་མ་བྱེད་ཅིག་ཅེས་
བྱ་བ་ལ་སོགས་པས་སྤྲོ་བ་བསྐྱེད་ནས་ཆོས་ལེན་དུ་འཇུག་པ་སྟེ། སྤྱོད་འཇུག་
ལས། གོམས་ཏེ་སླ་བར་མི་འགྱུར་བའི། ། དངོས་དེ་གང་ཡང་ཡོད་མ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 129
ཡིན། ། དེ་བས་གནོད་པ་ཆུང་གོམས་པས། ། གནོད་པ་ཆེན་པོའང་བཟོད་
པརབྱ། ། ཞེས་གསུངས་པ་ལྟར་རོ། ། བཞི་པ་དོན་མཐུན་པ་ནི། གཞན་
དགེ་བ་ལ་གཞུག་པའི་དོན་དུ། རང་དགེ་བ་ལ་འཇུག་པའོ། ། དཔེར་ན་སྦྱིན་
པས་བསྡུས། ཆོས་བཤད། དེའི་དོན་དེ་ཉམས་སུ་ལེན་དུ་བཅུག་ཀྱང་། ལེ་ལོ་
དང་བག་མེད་པའི་སྒོ་ནས་དེ་ལ་བརྩོན་པར་མི་བྱེད་ན་དེ་གཞུག་པའི་དོན་དུ་
རང་དེ་ལ་འཇུག་སྟེ། དཔེར་ན་བླ་མ་དཀོན་མཆོག་གསུམ་ལ་བསྙེན་བཀུར་
བྱས་ནས་བསོད་ནམས་ཆེའོ་ཞེས་བསྐུལ་བས་དེ་མི་ནུས་ཞེས་ཟེར་ན་དེ་ལྟར་ན་
ངས་བསྙེན་བཀུར་ཅིག་བྱེད་འདོད་ན་ཁྱོད་དེའི་གྲོགས་བྱེད་དམ་ཞེས་དྲིས་པས་
འོ་ན་ང་ཡང་དེའི་གྲོགས་བྱེད་དོ་ཞེས་ཟེར་ནས་འཇུག་པ་ལྟ་བུའོ། ། དེ་བཞིན་
དུ་ཕ་རོལ་ཏུ་ཕྱིན་པ་ཐམས་ཅད་ལ་སྦྱར་ཏེ་དམ་པའི་ཆོས་ཉན་མི་ནུས་ཞེས་ཟེར་
ནདེ་ལྟ་ན་ང་ཉན་འོ་ན་ང་ཡང་ཉན་ཞེས་འཇུག་པར་འགྱུར་བ་ལྟ་བུའོ། །
དཔེར་ན་སྔོན་བྱང་ཆུབ་སེམས་དཔའ་སྐྲ་མཛེས་བྱ་བ་ཞིག་གྲོང་ཁྱེར་དུ་ཞུགས་པ་
ན། བུད་མེད་ཅིག་བུའི་རོ་ལ་འཐམས་ཏེ་མ་བྲལ་བ་མཐོང་ནས་དུར་ཁྲོད་ནས་
དེ་དང་འདྲ་བའི་རོ་གཅིག་བཙལ་ཏེ་དེའི་ཕྱི་བཞིན་དུ་འབྲངས་པས་བུད་མེད་
དེས་མི་གཙང་བར་མཐོང་སྟེ། གཉིས་ཀ་གྲོས་བྱས་ཏེ་བོར་རོ་ཞེས་གསུངས་པ་
ལྟར་རོ། ། འོ་ན་བསྡུ་བའི་དངོས་པོ་བཞིའི་དོན་ཕ་རོལ་ཏུ་ཕྱིན་པ་དྲུག་ཏུ་འདུ་
བ་མ་ཡིན་ནམ་ཞེ་ན། དོན་འདུས་མོད་ཀྱི་གཙོར་རང་གི་སངས་རྒྱས་ཀྱི་ཆོས་
ཡོངས་སུ་རྫོགས་པར་བྱེད་པ་ལ་ཕ་རོལ་ཏུ་ ཕྱིན་པ་དྲུག་གི་སྤྱོད་པ་འབྱུང་ལ།
སེམས་ཅན་གཞན་སྨིན་པ་ལ་བསྡུ་བའི་དངོས་པོའི་སྤྱོད་པ་འབྱུང་བ་མི་འགལ་
ལོ། ། དེས་ན་མདོ་སྡེ་རྒྱན་ལས། སྦྱིན་མཚུངས་དེ་སྟོན་ལེན་འཇུག་དང་། །
བདག་ཉིད་རྗེས་སུ་འཇུག་རྣམས་ཀྱིས། ། སྙན་པར་སྨྲ་དང་དོན་སྤྱོད་དང་། །
དོན་མཐུན་ཉིད་དུ་འདོད་པ་ཡིན། ། ཞེས་གསུངས་སོ། ། གསུམ་པ་གྲངས་



130 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ངེས་པ་ནི། ཅིའི་ཕྱིར་བཞིར་གྲངས་ངེས་སྙམ་ན། གདུལ་བྱ་ལ་གནས་སྐབས་
སུ་ཕན་པར་བྱ་བའི་དོན་དུ་ཟང་ཟིང་དང༌། མཐར་ཐུག་གི་ཕན་པའི་རྒྱུ་ཕ་རོལ་
ཏུ་ཕྱིན་པ་དྲུག་གི་ཚིག་འཛིན་པ་དང་། དེའི་དོན་ལ་འཇུག་པ་དང་། དོན་དེ་
ལ་ཡང་ནས་ཡང་དུ་བསྟུན་ཏེ་རྗེས་སུ་འཇུག་པར་བྱ་བའི་ཕྱིར་ལྷག་མ་གསུམ་སྟེ་
བཞིར་གྲངས་ངེས་སོ། ། དེའང་ཕན་པར་བྱེད་པའི་ཐབས་དང་ནི། ། འཛིན་
དང་འཇུག་པར་བྱེད་པ་དང་། ། དེ་བཞིན་རྗེས་སུ་འཇུག་བྱེད་པས། ། བསྡུ་
བའི་དངོས་པོ་བཞིར་བཤད་དོ། ། ཞེས་གསུངས་སོ། ། ཡང་སྣོད་དུ་རུང་བར་
བྱ་བ་དང་། མོས་པར་བྱ་བ་དང་། བསྒྲུབ་པར་བྱ་བ་དང་། མཐར་ཕྱིན་པར་
བྱ་བའི་ཕྱིར་ཡང་བཞིར་ངེས་ཏེ། མདོ་སྡེ་རྒྱན་ལས། དང་པོ་སྣོད་འགྱུར་
དངོས་པོ་སྟེ། ། གཉིས་པ་ཡིས་ནི་མོས་པ་ཡིན། ། གསུམ་པ་ཡིས་ནི་སྒྲུབ་པ་
སྟེ། ། བཞི་པས་རྣམ་པར་སྦྱོང་བའོ། ། ཞེས་ གསུངས་སོ། ། དེ་ན་དུས་
གསུམ་གྱིས་བསྡུས་པའི་ སེམས་ ཅན་ སྨིན་པར་བྱེད་ པའི་ ཐབས་ ཐམས་ཅད་
འདིར་འདུ་སྟེ། བསྡུས་དང་སྡུད་པར་འགྱུར་བ་དང་། ། གང་དག་ད་ལྟར་
སྡུད་བྱེད་པ། ། དེ་ཀུན་དེ་འདྲ་དེ་ལྟ་བས། ། འདི་ནི་སེམས་ཅན་སྨིན་བྱེད་
ཐབས། ། ཞེས་གསུངས་སོ། །
དེ་དག་གིས་སེམས་ཅན་གཞན་སྨིན་པར་བྱེད་པ་བསྡུ་བའི་དངོས་པོ་བཞི་
བཤད་ནས། སྐྱོན་མེད་པ་ལ་འཇུག་པ་དང༌། ། ཞིང་ནི་ཡོངས་སུ་དག་པ་
དང་། ། ཞེས་བྱ་བའི་དོན་གཏན་ལ་དབབ་ན། སྐྱོན་མེད་པ་དང་ཞིང་དག་པ་
ནི་འཕགས་པའི་ཆོས་ལ་འཇུག་པ་ཡིན་པས་ལམ་ལྔ་དང་ས་བཅུའི་རྣམ་གཞག་
ཤེས་པར་བྱའོ། ། །
དེ་ལ་དང་པོ་ལམ་ལ་གཉིས་ལས། ལམ་སྤྱིའི་མཚན་ཉིད་དང་། སོ་
སོའི་རང་བཞིན་ངེས་པར་བྱ་བའོ། ། དང་པོ་ནི་རྣམ་པར་གྲོལ་བའི་ལམ་འཇུག་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 131
ངོགས་སོ། ། ཁ་ཅིག་ལམ་གྱི་ལྡོག་པ་ཕྱིན་པར་བྱེད་པ་ལ་འདོད་པ་མི་འཐད་དེ།
ལམ་བགྲོད་པར་བྱ་བའི་འཇུག་ངོགས་ལྟ་བུ་ཡིན་པ་ལ་ཕྱིན་པར་བྱེད་པ་ནི་བྱེད་
པ་པོ་གང་ཟག་ལ་འཇུག་པས་མི་སྲིད་པ་ཡིན་ནོ། ། གཉིས་པ་སོ་སོའི་རང་
བཞིན་ངེས་ པར་བྱ་བ་ལ་ལྔ་སྟེ། ཚོགས་ལམ། སྦྱོར་ལམ། མཐོང་ལམ།
བསྒོམ་ལམ། མཐར་ཕྱིན་པའི་ལམ་མོ། ། འདི་རྣམས་ལ་ཉན་ཐོས་དང་།
ཐེག་པ་ཆེན་པོའི་ལུགས་གཉིས་ལས། ཐེག་པ་ཆེན་པོའི་ལུགས་བརྗོད་ན།
ཐོག་མར་ཚོགས་ལམ་ལ་བཞི་ལས། དང་པོ་མཚན་ཉིད་ནི། རྣམ་གྲོལ་གྱི་
འཇུག་ངོགས་རྣམ་པར་མི་རྟོག་པ་སྤྱིའི་ཚུལ་གྱིས་ཐོག་མར་སྒོམ་པའོ། ། གཉིས་
པ་དབྱེ་ན་གསུམ་སྟེ། ཆུང་ངུ་དང་འབྲིང་དང་ཆེན་པོའོ། ། དང་པོ་ནི་དྲན་པ་
ཉེར་གཞག་བཞི་བསྒོམ་པ་སྦྱོར་ལམ་ལ་འཇུག་པར་མི་ངེས་པའོ། ། གཉིས་པ་ནི་
ཡང་དག་པར་སྤོང་བ་བཞི་སྒོམ་པ་སྦྱོར་ལམ་ལ་འཇུག་པའི་དུས་ངེས་པའོ། །
གསུམ་པ་ནི་རྫུ་འཕྲུལ་གྱི་རྐང་པ་བཞི་བསྒོམ་པའི་ཚེ། དེ་ཉིད་ལ་སྦྱོར་ལམ་དྲོད་
སྐྱེ་བར་ངེས་པའོ། ། གསུམ་པ་དེའི་རང་བཞིན་ངེས་པར་བྱ་བ་ལ་གསུམ་ལས།
དང་པོ་གང་ཟག་གང་ལ་སྐྱེ་ན། མངོན་པ་ལ་སོགས་པ་ཐེག་པ་ཐུན་མོང་བ་ནི།
གླིང་གསུམ་གྱི་སྐྱེས་པ་དང་བུད་མེད་ཁོ་ན་ལ་ཚོགས་ལམ་སྐྱེའི། འགྲོ་བ་གཞན་
དང་ཟ་མ་དང་མ་ནིང་ལ་མི་སྐྱེ་བར་བཞེད་དོ། ། གཉིས་པས་གང་ལ་བརྟེན་ན།
སོ་སོའི་སྐྱེ་བོའི་ཚུལ་ཁྲིམས་ནི་འདོད་པའི་ས་ལ་བརྟེན་ཏོ། ། དུས་དུས་སུ་རྣལ་
འབྱོར་ལ་བརྩོན་པ་ནི། བསམ་གཏན་ས་དྲུག་གམ་འདོད་པའི་ཁམས་ཀྱི་བསམ་
པ་རྩེ་གཅིག་པ་ལ་བརྟེན་ཏོ། ། རྒྱུར་གྱུར་པའི་དགེ་བ་གཞན་ནི་འདོད་པའི་ས་
ལ་བརྟེན་ཏོ། ། གསུམ་པ་ཡུལ་གང་ལ་དམིགས་པ་ནི་སོ་སོའི་སྐྱེ་བོའི་ཚུལ་
ཁྲིམས་ལུས་ངག་གི་འཇུག་ལྡོག་ལ་དམིགས། དུས་དུས་སུ་རྣལ་འབྱོར་ལ་བརྩོན་
པས་ནི་མི་སྡུག་པ་ལ་སོགས་པ་སྤྱོད་པ་རྣམ་སྦྱོང་གི་དམིགས་པའམ། དྲན་པ་



132
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཉེར་གཞག་གི་དམིགས་པ་ལུས་ལ་སོགས་པ་ལ་དམིགས། རྒྱུར་གྱུར་པའི་དགེ་
བ་གཞན་གྱི་གསུང་རབ། ཚིག་དང་དོན་དུ་བྱས་པ་ལ་དམིགས་སོ། ། འགའ་
ཞིག་ཚོགས་ལམ་ལ་བསྒོམས་བྱུང་གི་ཤེས་རབ་མེད་ཅེས་ཟེར་བ་མི་འཐད་དེ།
ཀུན་ལས་བཏུས་ལས། གང་རྒྱུར་གྱུར་པའི་དགེ་བ་གཞན་དང་ཐོས་པ་དང་
བསམ་པ་དང་སྒོམ་པ་ལས་བྱུང་བའི་ཤེས་རབ་ཀྱང་དེ་བཞིན་དུ་བསྒོམས་པས་
མངོན་པར་རྟོགས་པ་དང་། རྣམ་པར་ཐར་པར་འགྱུར་བའི་གནས་ཀྱི་སྣོད་
ཉིད་དུ་འགྱུར་རོ་ཞེས་གསུངས་སོ། ། བཞི་པ་ངེས་ཚིག་ནི་ཚོགས་ལམ་ལ་སཾ་བྷ་
ར་ཞེས་ཟེར་ལ་སནྟ་ན་རྒྱུན་དུ་བྷ་ཝ་སྒོམ་པ་ར་ར་ཏི་ནི་ཡང་ནས་ཡང་དུ་སྟེ་རྒྱུན་
མི་འཆད་པར་ཡང་ནས་ཡང་དུ་སྒོམ་པ་ཞེས་བྱ། ལམ་ལ་མཱརྒ་སྟེ་བགྲོད་པར་བྱ་
བའི་འཇུག་ངོགས་ཡིན་པས་ཚོགས་ཀྱི་ལམ་མོ། ། ཡང་ན་ཚོགས་ནི་བསོད་
ནམས་དང་ཡེ་ཤེས་ཀྱི་ཚོགས། དེ་གོམས་པས་ཐར་པ་ཆ་མཐུན་གྱི་ལམ་ལ་
འཇུག་པས་ཚོགས་ལམ། ཐར་པ་ནི་མྱ་ངན་ལས་འདས་པ་དེའི་ཆ་དང་མཐུན་
པར་ཡིད་ལ་བྱེད་པས་ཐར་པ་ཆ་མཐུན་ནོ། ། ཉེར་ལེན་གྱི་ཕུང་པོ་ལ་ཉན་ཐོས་
པས་ནད་དང་ཤུ་བ་ལ་སོགས་པ་ཉེས་དམིགས་སུ་ལྟ་བ་དང་། ཐེག་པ་ཆེན་པོ་
པས་རང་བཞིན་མེད་པར་ཤེས་པས་སུན་དབྱིན་པའི་གཉེན་པོའོ། ། སྦྱོར་ལམ་
ལའང་བཞི་ལས། དང་པོ་མཚན་ཉིད་ནི། རྣམ་གྲོལ་གྱི་འཇུག་ངོགས་ཚོགས་
ལམ་གྱིས་བསྒྲུབས་པ་རྣམ་པར་མི་རྟོག་པའི་ཡེ་ཤེས་སྤྱིའི་ཚུལ་གྱིས་བསྒོམ་
པའོ། །
གཉིས་པ་དབྱེ་བ་ལ་སྒོ་གསུམ་སྟེ། ཚོགས་སྦྱོར་གྱིས་དབྱེ་བ་དང་། ཆེ་
འབྲིང་གིས་དབྱེ་བ་དང་། རྟོགས་ཚུལ་གྱིས་དབྱེ་བའོ། ། དང་པོ་ལ་གཉིས་ཏེ།
ཚོགས་ཀྱང་ཡིན་ལ་སྦྱོར་བའང་ཡིན་པ་དང་། ཚོགས་མ་ཡིན་ལ་སྦྱོར་བ་ཡིན་
པའོ། ། དང་པོ་ནི་ཚོགས་ལམ་གྱི་རྒྱུན་སྦྱོར་ལམ་ལ་ཡོད་པས་སོ། ། གཉིས་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 133
ནི་བདེན་པ་བཞིའམ་བདག་ མེད་ པ་ གཉིས་ ལ་ སྦྱོར་བས་ སྦྱོར་བ་ ཡིན་ ལ།
ཚོགས་ལམ་དངོས་མ་ཡིན་པས་ཚོགས་མ་ཡིན་པའོ། ། གཉིས་པ་ཆེ་འབྲིང་གི་སྒོ་
ནས་དབྱེ་བ་ལ་གསུམ་ལས་སྦྱོར་ལམ་ཆུང་ངུ་ནི་མཐོང་ལམ་སྐྱེ་བ་དུས་ངེས་པ་
མེད་པའོ། ། འབྲིང་ངེས་པ་ཡོད་པའོ། ། ཆེན་པོ་ནི་ཚེ་འདི་ལ་མཐོང་ལམ་སྐྱེ་
བའོ། ། གསུམ་པ་རྟོགས་ཚུལ་གྱི་སྒོ་ནས་དབྱེ་ན་བཞི་སྟེ། དྲོད། རྩེ་མོ།
བཟོད་པ། འཇིག་རྟེན་ཆོས་མཆོག་གོ། ། དེ་ལ་དྲོད་ནི་ཤིང་གཙུབས་པས་མེ་
འབྱུང་བའི་སྔ་ལྟས་སུ་དྲོད་འབྱུང་བ་ལྟར། མཐོང་ལམ་མི་རྟོག་པའི་ཡེ་ཤེས་སྐྱེ་
བའི་སྔ་ལྟས་སུ་གྱུར་པས་དྲོད་དོ། ། རྩེ་མོ་ནི་མུ་ཟེར་ལ་སྒྲ་དེ་རྩེ་མོ་སྤྱི་གཙུག་
ཐང་གཅིག་ཅེས་དགེ་བའི་རྩ་བ་གཡོ་བ་རྣམས་ཀྱི་རྩེ་མོའམ་སྤྱི་གཙུག་ཏུ་གྱུར་པ་
སྟེ། རྩེ་མོ་ཐོབ་པ་རྩ་མི་འཆད་ཅེས་གསུངས་པའོ། ། རིང་དུ་མི་གནས་པས་
ཐང་གཅིག་གམ་རྩེ་མོ་ཞེས་ཟེར་བ་ཡང་ཡོད་དོ། ། སྟོང་པ་ཉིད་ལ་མི་སྐྲག་པས་
བཟོད་པའོ། ། འཇིག་རྟེན་པའི་ཆོས་ཀྱི་ནང་ནས་མཆོག་ཏུ་གྱུར་པས་འཇིག་
རྟེན་ཆོས་མཆོག་སྟེ་མཐོང་ལམ་ཟག་མེད་ཀྱི་བདག་རྐྱེན་བྱེད་པའོ། ། ངེས་
འབྱེད་བཞི་ཀ་ལ་ཆོས་བཞི་བཞི་ཡོད་པ་ལས་དྲོད་ཀྱི་དམིགས་པ་ནི་ཀུན་ལས་
བཏུས་ལས། ། སོ་སོ་རང་གི་བདེན་པ་རྣམས་ལ་ཞེས་འབྱུང་བས་གཞན་གྱིས་མ་
བསྟན་པར་རང་ཉིད་ཀྱིས་བསྒོམས་པའི་སྟོབས་ཀྱིས་སམ། ། རྟེན་གྱི་གང་ཟག་
སོ་སོས་བདེན་པ་བཞི་ལ་དམིགས་པའོ། ། དེའང་རྣམ་པར་གཞག་པའི་བདེན་
པ་ལ་དམིགས་པ་ཡིན་གྱི་རྣམ་པར་མ་བཞག་པའི་བདེན་པ་ལ་དམིགས་པ་ནི་མ་
ཡིན་ནོ། ། རྣམ་པ་ནི་གཟུང་བ་རང་བཞིན་མེད་པར་རྟོགས་པའམ་མི་རྟོག་པ་
ལ་སོགས་པ་སྣང་བ་ཐོབ་པའོ། ། ངོ་བོ་ནི་ཏིང་ངེ་འཛིན་དང་ཤེས་རབ་སྟེ།
དེའང་དམིགས་པ་ལ་རྩེ་གཅིག་པ་ཏིང་ངེ་འཛིན་གྱི་དབང་པོའོ། ། གསལ་བར་
སྣང་ཞིང་སྒྲོ་འདོགས་གཅོད་པ་ནི་ཤེས་རབ་ཀྱི་དབང་པོའོ། ། འདི་གཉིས་གཙོ་



134 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆེ་བས་སྨོས་ལ་དད་པ་དང་། བརྩོན་འགྲུས་དང་། དྲན་པའི་དབང་པོ་གསུམ་
པོའང་འདི་དག་གི་འཁོར་དུ་འབྱུང་ངོ་། ། གྲོགས་ནི་དབང་པོ་དེ་དག་དང་
མཚུངས་པར་ལྡན་པའི་སེམས་ཡིད་ཀྱི་རྣམ་ཤེས་དང་སེམས་ལས་བྱུང་བ་རེག་པ་
ལ་སོགས་པའོ། ། རྩེ་མོའི་དམིགས་པ་ནི་སྔར་བཞིན་འདེན་པ་བཞིའོ། ། རྣམ་
པ་ནི་སྣང་བ་མཆེད་པོ། ། རང་གི་ངོ་བོ་ཏིང་ངེ་འཛིན་དང་ཤེས་རབ་བོ། །
གྲོགས་ནི་དེ་དག་དང་མཚུངས་པར་ལྡན་པའི་ སེམས་དང་སེམས་ལས་བྱུང་
བའོ། ། བཟོད་པའི་དམིགས་པ་ནི་སྔར་དང་འདྲའོ། ། རྣམ་པ་ནི་ཕྱོགས་
གཅིག་ལ་ཞུགས་པ་དང་རྗེས་སུ་སོང་བའོ། ། རང་གི་ངོ་བོ་ནི་ཏིང་ངེ་འཛིན་
དང་ཤེས་རབ་བོ། ། གྲོགས་ནི་དེ་དག་དང་མཚུངས་པར་ལྡན་པའི་སེམས་དང་
སེམས་བྱུང་ངོ་། ། ཆོས་མཆོག་གི་དམིགས་པ་ནི་སྔར་བཞིན་ནོ། ། རྣམ་པ་ནི་
འཛིན་པ་མེད་པར་རྟོགས་པ། རང་གི་ངོ་བོ་ཏིང་ངེ་འཛིན་དང་ ཤེས་རབ།
གྲོགས་ནི་དེ་དག་དང་མཚུངས་པར་ལྡན་པའི་སེམས་དང་སེམས་བྱུང་ངོ་། །
འདི་ལ་བྱེ་བྲག་ཏུ་སྨྲ་བ་དང་། མདོ་སྡེ་པ་ནི། ཉན་ཐོས་དང་རང་སངས་རྒྱས་
ཀྱི་སྦྱོར་ལམ་ལ་དམིགས་པ་དང་། རྣམ་པ་ཐ་དད་མི་འདོད་པས་ཀུན་ལས་
བཏུས་སུའང་དམིགས་པ་རྣམས་ཐ་དད་མ་བཤད་དོ། ། ཐེག་པ་ཆེན་པོ་པ་
འགའ་ཞིག་ཐེག་པ་གསུམ་ཀའི་སྦྱོར་ལམ་འདི་ལྟར་འདོད་དེ་ཉན་ཐོས་ཀྱི་དྲོད་
དང་རྩེ་མོས་གང་ཟག་གི་བདག་གི་གཟུང་བ་རང་བཞིན་མེད་པར་རྟོགས་ལ།
བཟོད་པ་དང་ཆོས་མཆོག་གིས་གང་ཟག་གི་བདག་གི་འཛིན་པ་རང་བཞིན་མེད་
པར་རྟོགས། རང་སངས་རྒྱས་ཀྱི་དྲོད་དང་རྩེ་མོས་གང་ཟག་དང་ཆོས་ཀྱི་
བདག་གི་ཕྱོགས་རེའི་གཟུང་བ་རང་བཞིན་མེད་པར་རྟོགས། བཟོད་པ་དང་
ཆོས་མཆོག་གིས་གང་ཟག་དང་ཆོས་ཀྱི་བདག་གི་ཕྱོགས་གཅིག་གི་འཛིན་པ་རང་
བཞིན་མེད་པར་རྟོགས། བྱང་ཆུབ་སེམས་དཔའི་དྲོད་དང་རྩེ་མོས་གང་ཟག་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 135
དང་ཆོས་ཀྱི་བདག་གཉིས་ཀའི་གཟུང་བ་རང་བཞིན་མེད་པར་རྟོགས། བཟོད་
པ་དང་ཆོས་མཆོག་གིས་གང་ཟག་དང་ཆོས་གཉིས་ཀའི་འཛིན་པ་རང་བཞིན་
མེད་པར་རྟོགས་སོ་ཞེས་ཟེར་བ་ཡོད་ལ། འགའ་ཞིག་ཐེག་པ་ཆེན་པོ་ཐུན་མོང་
མ་ཡིན་པའི་དགོངས་པ་མདོ་སྡེ་རྒྱན་གྱི་འགྲེལ་པར་བྱང་ཆུབ་སེམས་དཔའི་སྦྱོར་
ལམ། ཆུ་བོ་ཚ་སྒོ་ཅན་གྱི་མདོའི་དགོངས་པ། དྲོད་སྣང་བ་ཐོབ་པའི་ཏིང་ངེ་
འཛིན། རྩེ་མོ་སྣང་བ་མཆེད་པའི་ཏིང་ངེ་འཛིན། བཟོད་པ་དོན་གྱི་དེ་ཁོ་ན་
ཉིད་ཀྱི་ཕྱོགས་གཅིག་ལ་ཞུགས་པའི་ཏིང་ངེ་འཛིན། ཆོས་མཆོག་དེ་མ་ཐག་
པའི་ཏིང་ངེ་འཛིན་ཞེས་བཞེད་དོ། ། འཕགས་པ་ཀླུ་སྒྲུབ་རྒྱས་འབྲིང་གསུམ་གྱི་
དགོངས་པས་ཐེག་པ་གསུམ་ཀའི་སྦྱོར་ལམ་ལ་ཐབས་ཀྱི་ཁྱད་པར་དང་ངེས་
འབྱེད་བཞིའི་རང་རང་གི་དམིགས་པ་གསལ་མི་གསལ་གྱི་ཁྱད་པར་མ་གཏོགས་
པ་བདག་མེད་རྟོགས་པ་ལ་ཁྱད་པར་མི་བཞེད་དེ། ཉན་ཐོས་ཀྱི་ས་ལ་སློབ་པར་
འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བསླབ་པར་བྱའོ་ཞེས་བྱ་
བ་ལ་སོགས་པ་དང་། གང་དག་བདེ་གཤེགས་ཉན་ཐོས་འགྱུར་བར་བྱ་སྙམ་
དང༌། ། རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པ། ། བཟོད་
པ་འདི་ལ་མ་བརྟེན་ཐོབ་པར་མི་ནུས་ཏེ། ། ཞེས་གསུངས་པ་ལྟར་བཞེད་
དོ། ། །
གསུམ་པ་དེའི་རང་བཞིན་ངེས་པར་བྱ་བ་ལ་གསུམ་ལས། དང་པོ་གང་
ཟག་གང་ལ་སྐྱེ་ན། གླིང་གསུམ་དུ་སྐྱེས་པའི་སྐྱེས་པ་དང་བུད་མེད་དང་།
འདོད་ཁམས་ཀྱི་ལྷ་རིགས་དྲུག་ལ་སྐྱེ་སྟེ། སྔོན་མིའི་གནས་སུ་ཚོགས་ལམ་རྒྱུད་
ལ་བསྐྱེད་ནས། འདོད་ཁམས་ཀྱི་ལྷའི་རིགས་གང་དུ་སྐྱེས་ཀྱང་སྐྱེའོ། ། ཐེག་
པ་ཆེན་པོ་ཐུན་མོང་མ་ཡིན་པ་འགའ་ཞིག་ལས་ནི་དུད་འགྲོའི་བྱེ་བྲག་ཀླུ་ལ་
སོགས་པ་འགའ་ཞིག་ལའང་སྐྱེ་བར་བཤད་པ་མཐོང་ངོ་། ། གཉིས་པ་ས་གང་



136 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་བརྟེན་ན། བསམ་གཏན་ས་དྲུག་ལ་བརྟེན་ཏེ། བསམ་གཏན་དང་པོའི་
ཉེར་བསྡོགས་མི་ལྕོགས་པ་མེད་པ་དང་། དངོས་གཞི་དང་། དངོས་གཞི་ཁྱད་
པར་ཅན་དང་། ལྷག་མ་བསམ་གཏན་གསུམ་གྱི་དངོས་གཞི་ལ་བརྟེན་ཏོ། །
དེ་ལ་སྔར་འདོད་པའི་འདོད་ཆགས་དང་མ་བྲལ་ན་བསམ་ གཏན་ གྱི་ཉེར་
བསྡོགས་ལ་བརྟེན་ལ། འདོད་པ་ལ་འདོད་ཆགས་དང་བྲལ་ན་དངོས་གཞི་ལ་
བརྟེན་ཏོ། ། རང་སངས་རྒྱས་ཚོགས་ན་སྤྱོད་པ་ནི་བསམ་གཏན་ས་དྲུག་པོ་གང་
རུང་ལ་བརྟེན་ཅིང་། བསེ་རུ་ལྟ་བུ་ནི་བསམ་གཏན་བཞི་པའི་དངོས་གཞི་ལ་
བརྟེན་ཏོ། ། བྱང་ཆུབ་སེམས་དཔའི་སྦྱོར་ལམ་ནི་བྱེ་བྲག་ཏུ་སྨྲ་བ་ན་རེ། སྟོན་
དང་བསེ་རུ་བྱང་ཆུབ་པ། ། བསམ་ གཏན་མཐའ་བརྟེན་ཞེས་ཟེར་བས།
བསམ་གཏན་བཞི་པ་ལ་བརྟེན་པར་འདོད་ལ། ཐེག་པ་ཆེན་པོ་པ་འགའ་ཞིག་
བསམ་གཏན་བཞི་པོ་གང་རུང་གི་དངོས་གཞི་ལ་བརྟེན་པར་འདོད་པའང་ཡོད་
དོ། ། གསུམ་པ་གྲངས་ངེས་པ་མདོ་སྡེ་པ་ན་རེ། གཟུང་བ་རང་བཞིན་མེད་
པར་རྟོགས་པ། དྲོད་རྩེ་མོ་བཟོད་པ་གསུམ། འཛིན་པ་རང་བཞིན་མེད་པར་
རྟོགས་པ་ཆོས་མཆོག་སྟེ་བཞིའོ། ། དེ་ལ་གཟུང་བ་རང་བཞིན་མེད་པར་རྟོགས་
པ་ལའང་། ཆུང་ངུ་སྣང་བ་ཐོབ་པ་དྲོད། འབྲིང་སྣང་བ་མཆེད་པ་རྩེ་མོ། །
ཆེན་པོ་རྟོགས་པ་བརྟན་པ་བཟོད་པའོ། ། འདི་ལ་ཐེག་པ་ཆེན་པོ་པ་ཁ་ཅིག་
དྲོད་དང་རྩེ་མོས་གཟུང་བ་རང་བཞིན་མེད་པར་རྟོགས་ཤིང་། བཟོད་པ་དང་
ཆོས་མཆོག་གིས་འཛིན་པ་རང་བཞིན་མེད་པར་རྟོགས་ཏེ། དེའང་ཀུན་ནས་
ཉོན་མོངས་པའི་ཕྱོགས་ཀྱི་གཟུང་བ་རང་བཞིན་མེད་པར་རྟོགས་པ་དྲོད། རྣམ་
པར་བྱང་བའི་ཕྱོགས་ཀྱི་གཟུང་བ་རང་བཞིན་མེད་པར་རྟོགས་པ་རྩེ་མོ། །
འཛིན་པ་རང་བཞིན་མེད་པར་རྟོགས་པ་ལའང་གང་ཟག་རྫས་ཡོད་ཀྱི་རྟེན་ཅན་
གྱི་འཛིན་པ་རང་བཞིན་མེད་པར་རྟོགས་པ་ནི་བཟོད་པ། སྐྱེས་བུ་བཏགས་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 137
ཡོད་ཀྱི་རྟེན་ཅན་གྱི་འཛིན་པ་རང་བཞིན་མེད་པར་རྟོགས་པ་ནི་ཆོས་མཆོག་གོ་
ཞེས་བཞེད་དེ། ། མངོན་རྟོགས་རྒྱན་ ལས། གཞི་ དང་དེ་ ཡི་ གཉེན་ པོ་
ཡིས། ། གཟུང་བར་རྟོགས་པ་རྣམ་པ་གཉིས། ། རྨོངས་དང་ཕུང་སོགས་བྱེ་
བྲག་གིས། ། དེ་ནི་སོ་སོར་རྣམ་པ་དགུ། ། རང་དབང་བདག་སོགས་ངོ་བོ་
དང་། ། དེ་བཞིན་ཕུང་སོགས་རྟེན་སྒོ་ནས། ། རྫས་དང་བཏགས་པའི་རྟེན་
ཅན་གྱི། ། འཛིན་པ་རྣམ་པ་གཉིས་སུ་འདོད། ། ཅེས་གསུངས་པ་ལྟར་
རོ། ། ངེས་འབྱེད་འདི་དག་མངོན་པ་གོང་འོག་གཉིས་ཀ་མཐུན་པར་བཟོད་པ་
མ་རྟོགས་པ་གཞན་ལ་ཆེ་འབྲིང་གསུམ་དུ་ཕྱེ་བ་མེད། འཇིག་རྟེན་ཆོས་མཆོག་
ལ་རྒྱུན་མི་བཞེད་དེ། མཛོད་ལས། ཇི་ལྟར་བཟོད་ཆེན་སྐད་ཅིག་མ། །
གཅིག་ཡིན་དེ་བཞིན་ཆོས་ཀྱི་མཆོག ། ཅེས་གསུངས་པས་སོ། ། དེས་ན་འདི་
ལ་སྟན་གཅིག་པའི་ཏིང་ངེ་འཛིན་ཞེས་ཀྱང་བཤད་དོ། ། ཐེག་པ་ཆེན་པོ་པ་
འགའ་ཞིག་ངེས་འབྱེད་ཆ་མཐུན་བཞི་ཀ་ལ་ཆེ་འབྲིང་ཆུང་གསུམ་གྱི་དབྱེ་བས་
བཅུ་གཉིས་སུ་བཞེད་དོ། ། མངོན་རྟོགས་རྒྱན་ལས། ཆུང་དང་འབྲིང་དང་
ཆེན་པོ་ཡིས། ། ཞེས་གསུངས་པ་ལྟར་རོ། ། དེས་ན་འཇིག་རྟེན་ཆོས་མཆོག་ལ་
ཡང་རྒྱུན་ཡོད་དོ། ། ངེས་འབྱེད་ཆ་མཐུན་བཞི་པོ་དེ་བློ་གང་དུ་འདུ་ཞེ་ན།
འདི་ལ་ཁ་ཅིག་རྣལ་འབྱོར་གྱི་མངོན་སུམ་ཡིན་ཏེ། བརྒྱད་སྟོང་འགྲེལ་པར་
ངེས་པར་འབྱེད་པའི་ཆ་དང་མཐུན་པའི་དུས་ན་གསལ་བར་སྣང་བ་ཡོད་པར་
བཤད་པས་སོ། ། རྟོག་བཅས་ཡོད་ན་གསལ་སྣང་ཡོད་པར་མི་རིགས་ཞེས་ཟེར་
བ་འདི་བརྟག་སྟེ་དེའང་རྣལ་འབྱོར་གྱི་མངོན་སུམ་བཏགས་པ་བ་ཡིན་ན་མིང་ལ་
མི་བརྗོད། མཚན་ཉིད་པ་ཡིན་ན་མཐོང་ལམ་དུ་འགྱུར་རོ། ། གལ་ཏེ་མཐོང་
ལམ་ཆོས་ཀྱི་དབྱིངས་ཀུན་དུ་འགྲོ་བ་མཐའ་དག་གི་མངོན་སུམ་ཡིན་ལ། སྦྱོར་
ལམ་དུ་ཉི་ཚེ་བ་ཡིན་ནོ་སྙམ་ན། སྔར་མ་རྟོགས་པའི་ཆོས་ཉིད་མཐོང་ན་མཐོང་



138
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལམ་གྱི་མཚན་ཉིད་ཞུགས་ལ། རྒྱ་ཆེ་བས་མཐོང་ལམ་དུ་འཇོག་ན་སྒོམ་ལམ་
ཀྱང་མཐོང་ལམ་དུ་ཐལ་ལོ། ། དེ་ན་སྔར་མ་མཐོང་བའི་ཆོས་ཉིད་མཐོང་བས་
མཐོང་ལམ་དུ་བཤད་ཀྱི་རྒྱ་ཆེ་བས་མཐོང་ལམ་དུ་བཤད་པ་མེད་དོ། ། འགའ་
ཞིག་རྣལ་འབྱོར་མངོན་སུམ་སྐྱེས་པ་ལ་འཕགས་པས་མ་ཁྱབ་ཟེར་བ་ཡང་ལུང་
དང་རིགས་པ་ལ་མ་འདྲིས་པར་ཟད་དོ། ། འོ་ན་གསལ་བར་སྣང་བར་བཤད་
པ་དང་འགལ་ལོ་ཞེ་ན་མི་འགལ་ཏེ། གློ་བུར་བའི་རྗེས་དཔག་གིས་དུ་བ་མཐོང་
བ་ན་མེ་གསལ་བར་རྟོགས་པ་ཞེས་གྲགས་པའམ། དགེ་སློང་དེ་ཐོས་བསམ་གྱི་
ཤེས་རབ་ཀྱིས་མཁས་པ་གསལ་བ་ཡིད་གཞུངས་པར་གྱུར་ཏོ་ཞེས་གསུངས་པ་ལྟ་
བུ་ལ་གསལ་བའི་སྒྲ་ཆེས་གོམས་པ་ལ་འཇུག་གི་མངོན་སུམ་ནི་མ་ཡིན་ནོ། །
དེའང་མངོན་སུམ་རྟོག་བྲལ་མ་འཁྲུལ་བ་ཡིན་ལ་ངེས་འབྱེད་ཆ་མཐུན་རྟོག་
བཅས་སུ་དབུས་མཐའ་ལས་བཤད་པས་སོ། ། ཁ་ཅིག་ལུང་ལ་བརྟེན་པའི་ཡིད་
དཔྱོད་དུ་འདོད་པའང་མི་འཐད་དེ། ཁོ་བོ་ཅག་ཡིད་དཔྱོད་འགོག་པའི་ཕྱིར་
རོ། ། འགའ་ཞིག་ཡིད་ཀྱི་མངོན་སུམ་དང་དྲན་པ་དཔྱད་པའི་ཡུལ་ཅན་དུ་
འདོད་པ་ནི་རྟོག་གེ་མི་ཤེས་པར་ཟད་དོ། ། དེས་ན་རང་གི་ལུགས་ནི་ཤེས་རབ་
གསུམ་གྱིས་གོམས་པར་བྱས་པའི་རང་རིག་མངོན་སུམ་ཡིན་ཏེ། དཔེར་ན་
འདོད་ཆགས་ལ་སོགས་པ་གོམས་པའི་རང་རིག་བཞིན་ནོ། །
བཞི་པ་ངེས་ཚིག་ནི། སྦྱོར་ལམ་ལ་པྲ་ཡོ་ག་མཱརྒ་ཟེར་ལ། དེའི་པྲ་ནི་པ་
ར་མ་ཨརྱ་སྟེ་དོན་དམ་པ། ཡོ་ག་སྦྱོར་བ་སྟེ། མཐོང་ལམ་ཆོས་ཀྱི་དབྱིངས་དོན་
དམ་པ་མངོན་སུམ་དུ་མཐོང་བ་ལ་སྦྱོར་བར་བྱེད་པས་སྦྱོར་ལམ་མོ། ། མཐོང་
ལམ་ལ་ཡང་བཞི་སྟེ། མཚན་ཉིད་དང་། རབ་ཏུ་དབྱེ་བ་དང་། རང་བཞིན་
ངེསཔར་བྱ་བ་དང་། ངེས་ཚིག་བསྟན་པའོ། ། དང་པོ་ཆོས་ཀྱི་དབྱིངས་ཀྱི་
འཇུག་ངོགས་ལ་གསལ་སྣང་དང་པོར་སྐྱེས་པའོ། ། གཉིས་པ་དབྱེ་ན། ཉན་
，



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
139
ཐོས་དང་། རང་སངས་རྒྱས་དང་། བྱང་ཆུབ་སེམས་དཔའི་མཐོང་ལམ་སྟེ།
གསུམ་མོ། ། གསུམ་པ་དེའི་རང་བཞིན་ངེས་པར་བྱ་བ་ལ་གཉིས་ཏེ། མཐོང་
སྤང་སྤོང་བའི་ཚུལ་དང་། མཐོང་ལམ་སྐྱེ་བའི་རྣམ་གཞག་གོ ། དང་པོ་ལ་
གསུམ་ལས། སྤང་བྱའི་མཚན་ཉིད་ནི། སྤྱིར་ཉོན་མོངས་པ་ཙམ་གྱི་མཚན་
ཉིད་སེམས་ཀྱི་རྒྱུན་མ་ཞི་བར་བྱེད་པ་ཡིན་ལ། མཐོང་སྤང་གི་མཚན་ཉིད་ཀུན་
ཏུ་བརྟགས་པས་རབ་ཏུ་མ་ཞི་པར་བྱེད་པའོ། ། གཉིས་པ་སྤང་བྱའི་རབ་ཏུ་
དབྱེ་བ་ལ་རྩ་བ་དང་། ཉེ་བའི་ཉོན་མོངས་པ་གཉིས་ལས། དང་པོ་སྤངས་པས་
གཉིས་པ་ཤུགས་ལ་སྤོང་བའི་ཕྱིར་དང་པོ་བཤད་དོ། ། དེ་ལ་དྲུག་སྟེ། འདོད་
ཆགས། ཁོང་ཁྲོ། ང་རྒྱལ། མ་རིག་པ། ཐེ་ཚོམ། ལྟ་བ་སྟེ་དྲུག་གོ ། ལྟ་
བ་ལ་ལྔ་སྟེ། འཇིག་ཚོགས་ལ་ལྟ་བ། མཐར་འཛིན་པའི་ལྟ་བ། ལྟ་བ་མཆོག་
འཛིན། ཚུལ་ཁྲིམས་དང་བརྟུལ་ཞུགས་མཆོག་འཛིན། ལོག་པར་ལྟ་བའོ། །
དེ་དག་སྤོང་བའི་ཚུལ་གྱིས་དབྱེ་ན། མཐོང་སྤང་། སྒོམ་སྤང་གཉིས་ལས།
དང་པོ་བྱེ་བྲག་ཏུ་སྨྲ་བའི་ལུགས། མཛོད་ལས། དེ་དག་བཅུ་དང་བདུན་
བདུན་བརྒྱད། ། ལྟ་བ་གསུམ་གཉིས་མ་གཏོགས་པ། ། འདོད་ན་སྡུག་བསྔལ་
ལ་སོགས་པ། ། མཐོང་བས་རིམ་བཞིན་སྤོང་བར་བྱེད། ། ཅེས་བརྒྱད་ཅུ་རྩ་
བརྒྱད་དུ་འདོད་ལ། བསྡུ་བར་མཐོང་སྤང་དགུ་བཅུ་རྩ་བཞིར་བཤད་ཅིང་།
ཀུན་ལས་བཏུས་ལས། འདོད་ཁམས་ན་ཀུན་ནས་ཉོན་མོངས་པ་ལྔ། ལྟ་བས་
བསྡུས་པའི་ལྔ་སྟེ། བཅུ་པོ་བདེན་པ་བཞི་ལ་འཇུག་པས་བཞི་བཅུ་ཁམས་གོང་
མ་གཉིས་ན་ཁོང་ཁྲོ་མེད་པས་དགུ། དེ་རྣམས་བདེན་པ་བཞི་ལ་ལོག་པར་
འཇུག་པས་དགུ་བཞི་སུམ་ཅུ་སོ་དྲུག་སྟེ། བརྒྱ་རྩ་བཅུ་གཉིས་སུ་བཤད་དོ། །
འོན་གཟུགས་མེད་ན་ལུས་ངག་མེད་པས་ལུས་ངག་གི་སྤྱོད་པ་སྡིག་པ་འདག་
གྲོལ་གྱི་རྒྱུར་འཛིན་པའི་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་བཞི་



140 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མི་འཐད་པས། མཐོང་སྤང་བརྒྱ་རྩ་བརྒྱད་དུ་འགྱུར་ཞེ་ན་མི་འགྱུར་ཏེ། དེས་
ན་ལུས་ངག་གི་སྤྱོད་པ་འདག་གྲོལ་གྱི་རྒྱུར་འཛིན་པ་མེད་ཀྱང་ལྟ་བ་ལ་འདག་
གྲོལ་གྱི་རྒྱུར་འཛིན་པ་ཡོད་པས་ཚུལ་ཁྲིམས་དང་བརྟུལ་ཞུགས་མཆོག་འཛིན་དུ་
འདོགས་སོ། ། དེ་ལྟ་ན་འདིར་ལྟ་བ་མཆོག་འཛིན་དུ་མི་འགྱུར་རམ་ཞེ་ན་མི་
འགྱུར་ཏེ། ལྟ་བ་མཆོག་འཛིན་གྱི་རྣམ་པ་ནི་མཆོག་དང་གཙོ་བོ་ལ་སོགས་པར་
འཛིན་པ་ཡིན་ལ། ཚུལ་ཁྲིམས་དང་བརྟུལ་ཞུགས་མཆོག་འཛིན་གྱི་རྣམ་པ་ནི།
འདག་གྲོལ་ལ་སོགས་པར་འཛིན་པ་ཡིན་པས་འཛིན་སྟངས་མི་འདྲའོ། ། འོ་ན་
སྡུག་བསྔལ་དང་ཀུན་འབྱུང་ཁམས་གསུམ་དུ་གཏོགས་ཀྱང་འགོག་ལམ་ཟག་
མེད་དེར་མ་གཏོགས་པས་ཁམས་གསུམ་སོ་སོའི་འགོག་པ་དང་། ལམ་ཞེས་
བཞག་པ་མི་འཐད་དོ་ཞེ་ན། བསྡུ་བ་ལས། ཁམས་གསུམ་གྱི་དབང་དུ་བྱས་པ་
ཡིན་ནོ་ཞེས་བཤད་དོ། ། སྤང་བྱ་སྡུག་བསྔལ་དང་ཀུན་འབྱུང་འདོད་ཁམས་
ཡིན་པས་སྡུག་བསྔལ་རྒྱུ་དང་བཅས་པ་འགགས་པ་ལ་འདོད་ཁམས་ཀྱི་འགོག་པ་
ཞེས་བཏགས་ཤིང་། དེ་མངོན་སུམ་དུ་བྱེད་པའི་ཐབས་ལ་འདོད་ཁམས་ཀྱི་
ལམ་དུ་བཏགས་པའོ། ། ཁམས་གོང་མ་གཉིས་ཀྱི་འགོག་པ་དང་ལམ་ཡང་དེ་
བཞིན་ནོ། ། འོ་ན་ཀུན་ལས་བཏུས་ལས་མཐོང་སྤང་བརྒྱ་རྩ་བཅུ་གཉིས་སུ་
བཤད་པ་དང་བསྡུ་བ་ལས་དགུ་བཅུ་རྩ་དགུར་བཤད་པ་དང་འགལ་ལོ་ཞེ་ན།
འདི་ལ་ཁ་ཅིག་རིམ་པ་བཞིན་དུ་རྣལ་འབྱོར་སྤྱོད་པ་བ་དང་། མདོ་སྡེ་པའི་
ལུགས་ཡིན་ཟེར་བ་དགོངས་པ་མ་ཡིན་ནོ། ། འོ་ན་ཅི་སྟེ་ཞེ་ན། རགས་པ་དང་
ཕྲ་བའི་རྣམ་པར་གཞག་པའི་མདོ་ཐ་དད་ཀྱི་དགོངས་པ་ཡིན་ནོ། ། གསུམ་པ་
གཉེན་པོས་སྤོང་བའི་ཚུལ་ནི། ཉན་ཐོས་དག་མཛོད་ལས། འགག་པར་འགྱུར་
བའི་ལམ་གྱིས་ནི། ། དེ་ཡི་སྒྲིབ་པ་རབ་ཏུ་སྤོང་། ། ཞེས་འགག་འགྱུར་གྱི་ལམ་
གྱིས་སྤོང་བར་འདོད་ལ། ཐེག་པ་ཐུན་མོང་བ་དེ་ཉིད་འདོན་པ་བསྒྱུར་ནས།



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 141
སྐྱེ་བར་འགྱུར་བའི་ལམ་གྱིས་ནི། ། དེ་ཡི་སྒྲིབ་པ་རབ་ཏུ་སྤོང་། ། ཞེས་གཉེན་
པོ་སྐྱེ་འགྱུར་གྱི་ལམ་གྱིས་སྤོང་བར་འདོད་དོ། ། ཐེག་པ་ཆེན་པོ་ཐུན་མོང་མ་
ཡིན་པ་ནི་དོན་དམ་པར་ན་སྤང་བྱ་དང་གཉེན་པོ་མ་གྲུབ་པས་སྐྱེ་འགག་གཉིས་
ཀམི་འཐད་དེ། འདི་ལ་བསལ་བྱ་ཅི་ཡང་མེད། ། གཞག་པར་བྱ་བ་ཡོད་མ་
ཡིན། ། ཡང་དག་ཉིད་ལ་ཡང་དག་ལྟ། ། ཡང་དག་མཐོང་ན་རྣམ་པར་
གྲོལ། ། ཞེས་བྱ་བ་དང་། སྤྱོད་འཇུག་ལས། དེ་ལྟར་སྟོང་པའི་དངོས་རྣམས་
ལ། ། ཐོབ་པ་ཅི་ཡོད་ཤོར་ཅི་ཡོད། ། ཅེས་གསུངས་པ་ལྟར་རོ། ། ཀུན་རྫོབ་
དུ་ཡང་བརྟགས་ན་གཉེན་པོས་སྤང་བྱ་སྤོང་བར་མི་འཐད་དེ་སྤོང་བྱ་ཡོད་ན།
གཉེན་པོ་མེད་ལ། གཉེན་པོ་སྐྱེས་པ་ན་སྤང་བྱ་འགགས་པས་དུས་མི་མཉམ་པ་
ལ་ཕྲད་པ་མེད་པའི་ཕྱིར་རོ། ། མ་བརྟགས་པའི་བློ་ངོར་ཡེ་ཤེས་སྐྱེས་པ་ཉིད་ལ་
སྤང་བྱ་སྤངས་པ་ཞེས་ཐ་སྙད་དུ་འདོགས་ཏེ་སྲང་མདའི་མཐོ་དམའ་བཞིན་
ནོ། །
གཉིས་པ་མཐོང་ལམ་སྐྱེ་བའི་རྣམ་གཞག་ལ་བཞི་སྟེ། གང་ཟག་གང་ལ་
སྐྱེ། ས་གང་ལ་བརྟེན། ཡུལ་གང་ལ་ཚུལ་ཇི་ལྟར་དུ་རྟོགས། སྐད་ཅིག་དུ་ལ་
སྐྱེ་དཔྱད་པའོ། ། དང་པོ་གླིང་གསུམ་གྱི་སྐྱེས་པ་བུད་མེད་དང་འདོད་པ་ཁམས་
ཀྱི་ལྷ་ལ་སྐྱེ་བ་སྟེ། དབང་པོ་རྣོ་ཞིང་སངས་རྒྱས་ཀྱི་ལུང་ཡོད་ལ་སྐྱོ་ཤས་ཆེ་བས་
སོ། ། ངན་སོང་ལ་མི་སྐྱེ་སྟེ་རྣམ་པར་སྨིན་པའི་ལས་ཀྱི་སྒྲིབ་པ་ཆེན་པོས་
བསྒྲིབས་པས་སོ། ། གཟུགས་དང་གཟུགས་མེད་པའི་ལྷ་ལ་ཡང་མི་སྐྱེ་སྟེ།
མཛོད་ལས། མི་སྐྱོ་ལུང་ལས་འདི་རྩོམ་ཞིང་། ། དེ་མཐར་ཕྱིན། ཞེས་འབྱུང་
བའི་ཕྱིར་རོ། ། བྱང་སྒྲ་མི་སྙན་པ་ལ་ཡང་མི་སྐྱེ་སྟེ། སྐྱོ་བ་མེད་པ་ལ་སོགས་པ་
ཁམས་གོང་མ་དང་ཆ་མཐུན་པའི་ཕྱིར་རོ། ། ཐེག་པ་ཆེན་པོ་ཐུན་མོང་མ་ཡིན་
པནས་འགྲོ་བ་གཞན་ལ་སྐྱེ་བར་བཤད་པ་ཡོད་དོ། ། གཉིས་པ་ས་གང་ལ་



142 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརྟེན་པ་ལ་གསུམ་ལས། ཉན་ཐོས་ཀྱི་མཐོང་ལམ་བསམ་གཏན་ས་དྲུག་གང་
རུང་ལ་བརྟེན་ཏེ་དེ་ལའང་ཆགས་བྲལ་སྔོན་དུ་མ་སོང་ན་བསམ་གཏན་དང་པོའི་
ཉེར་བསྡོགས་ལ་བརྟེན་ལ། སྔོན་དུ་སོང་ན་ནི་བསམ་གཏན་གྱི་དངོས་གཞི་ལ་
བརྟེན་ཏོ། ། འདོད་པའི་ས་ལ་མི་བརྟེན་ཏེ་མཐོང་ལམ་ཞི་གནས་ལྷག་མཐོང་
མཚུངས་པར་ལྡན་པ་ཡིན་ལ། འདོད་པའི་ས་ནི་ཞི་གནས་ཤས་ཆུང་ཞིང་རྣམ་
པར་གཡེང་བ་ཤས་ཆེ་བས་སོ། ། ལྷག་མཐོང་ཤས་ཆུང་བས་གཟུགས་མེད་ལ་
ཡངམི་བརྟེན་ཏོ། ། བསམ་གཏན་གཉིས་པའི་ཉེར་བསྡོགས་ལ་སོགས་པ་ལ་
འབད་ན་སྐྱེད་དུ་རུང་མོད་ཀྱི་ཞི་གནས་ཤས་ཆུང་བས་བསྐྱེད་དཀའོ། ། དེ་ལྟ་
ན་བསམ་གཏན་དང་པོའི་ཉེར་བསྡོགས་ལའང་མཚུངས་སོ་སྙམ་ན། མཐོང་
ལམ་སྐྱེ་བ་བསམ་གཏན་གྱི་དངོས་གཞིའི་སེམས་ལ་བརྟེན་དགོས་ལ། དངོས་
གཞིམ་ཐོབ་ན་དང་པོའི་ཉེར་བསྡོགས་ཁོ་ན་སླ་བའི་ཕྱིར་རོ། ། གཉིས་པའི་
ཉེར་བསྡོགས་ལ་མི་བརྟེན་ཏེ། དེ་བས་སླ་བའི་དང་པོའི་དངོས་གཞི་ལ་བརྟེན་
པས་ཆོག་པས་སོ། ། ཉན་ཐོས་ཀྱི་རྒྱུན་ཞུགས་དང་ཕྱིར་འོང་དང་ཕྱིར་མི་འོང་
གི་མཐོང་ལམ་ས་གང་ལ་བརྟེན་པ་ནི་ཡི་གེ་མངས་ཀྱིས་དོགས་པས་མ་བྲིས་
སོ། ། གཉིས་པ་རང་སངས་རྒྱས་ཀྱིས་གང་ལ་བརྟེན་པ་ནི། ཚོགས་ན་སྤྱོད་པ་
བསམ་གཏན་ས་དྲུག་གང་རུང་ལ་བརྟེན་ལ། བསེ་རུ་ལྟ་བུ་ནི་བསམ་གཏན་
བཞི་པའི་དངོས་གཞི་ལ་བརྟེན་ཏོ། ། འོ་ན་བསེ་རུ་ལྟ་བུ་དེ་ཤི་ནས་འདོད་
ཁམས་ཁོ་ནར་སྐྱེ་བ་མི་རིགས་ཏེ། བསམ་གཏན་གསུམ་པ་མན་ཆད་ཀྱི་ཉོན་
མོངས་པ་སྤང་བའི་ཕྱིར་རོ་ཞེ་ན། ལས་ཀྱིས་མི་སྐྱེ་ཡང་སྨོན་ལམ་གྱིས་སྐྱེ་བ་ཡིན་
ནོ། ། གསུམ་པ་བྱང་ཆུབ་སེམས་པའི་མཐོང་ལམ་བསམ་གཏན་བཞི་པ་ཤིན་ཏུ་
དག་པ་ལ་བརྟེན་ཏོ། ། ཉེར་བསྡོགས་ལ་མི་བརྟེན་ཏེ། དེའི་གོང་དུ་ཆོས་ཀྱི་
རྒྱུན་གྱི་ཏིང་ངེ་འཛིན་ཐོབ་པས་སོ། །



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
143
གསུམ་པ་ཡུལ་གང་ལ་ཚུལ་ཇི་ལྟར་རྟོགས་པ་ནི། ཐེག་པ་ཐུན་མོང་བ་ནི་
ཉན་ཐོས་ཡུལ་བདེན་པ་བཞི་ལ་གང་ཟག་གི་བདག་མེད་རྟོགས་ཏེ། དེའང་
རྣམ་པར་གཞག་པའི་བདེན་པ་ལ་དམིགས་པ་མ་ཡིན་གྱི་རྣམ་པར་མ་གཞག་པའི་
བདེན་པ་ཞེས་བྱ་བ་རང་གི་མཚན་ཉིད་ལ་དམིགས་པའོ། ། རང་སངས་རྒྱས་
ཀྱིས་གང་ཟག་གི་བདག་དང་ཆོས་ཀྱི་བདག་གི་གཟུང་བ་རང་བཞིན་མེད་པར་
རྟོགས། བྱང་ཆུབ་སེམས་དཔས་བདག་མེད་གཉིས་ཀ་རྟོགས་སོ། ། འདི་ལ་
ཆོས་མངོན་པ་ལས། སོ་སོ་རང་རང་ལ་སེམས་ཅན་གྱི་བརྡ་གསལ་བ་དང་།
ཆོས་ཀྱི་བརྡ་གསལ་བ་དང་། ཐམས་ཅད་དུ་གཉིས་ཀའི་བརྡ་གསལ་བ་གསུམ་
གསུངས་ཏེ། བསྡུ་བ་ལས། འཇིག་རྟེན་པའི་ངེས་པར་འབྱེད་པའི་ཆ་དང་
མཐུན་པ་དགེ་བའི་རྩ་བ་མཐར་ཐུག་པའི་རྗེས་ལ་སོ་སོའི་བདག་ཉིད་ལ་སེམས་
ཅན་གྱི་བརྡ་གསལ་བ་ལ་དམིགས་ཤིང་མཐོང་བས་སྤང་བར་བྱ་བའི་ཕྱོགས་དང་
མཐུན་པའི་གནས་ངན་ལེན་ཆུང་ངུ་དང་བྲལ་བའི་སེམས་དང་པོ་སྐྱེའོ། ། དེའི་
རྗེས་ལ་སོ་སོའི་བདག་ཉིད་ལ་ཆོས་ཀྱི་བརྡ་གསལ་བ་ལ་དམིགས་ཤིང་མཐོང་བས་
སྤང་བར་བྱ་བའི་ཕྱོགས་དང་མཐུན་པའི་གནས་ངན་ལེན་འབྲིང་དང་བྲལ་བའི་
སེམས་གཉིས་པ་སྐྱེའོ། ། དེའི་རྗེས་ལ་ཆོས་ཐམས་ཅད་ཀྱི་བརྡ་གསལ་བ་ལ་
དམིགས་ཤིང་། མཐོང་བས་སྤང་བར་བྱ་བའི་ཕྱོགས་དང་མཐུན་པའི་གནས་
ངན་ལེན་ཆེན་པོ་དང་བྲལ་བའི་སེམས་གསུམ་པ་སྐྱེ་སྟེ། དེ་ལྟར་ན་དེ་དག་ནི་
མཐོང་བའི་ལམ་ཡིན་ནོ། ། བརྡ་གསལ་བ་གསུམ་པོ་འདི་ཐེག་པ་ཐུན་མོང་གི་
མཐོང་ལམ་སྐད་ཅིག་བཅུ་དྲུག་ལ་ཆེ་འབྲིང་གིས་ཕྱེ་བའི་ལུགས་ཡིན་ནོ། ། ཐེག་
པ་ཆེན་པོ་ཐུན་མོང་མ་ཡིན་པ་འགའ་ཞིག་དེ། ཡུམ་ལས། ཉན་ཐོས་ཀྱི་ས་ལ་
སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསླབ་
པར་བྱའོ་ཞེས་བྱ་བ་ལ་སོགས་པའི་རྗེས་སུ་འབྲངས་ནས་སློབ་དཔོན་འཕགས་པ་



144 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཡབ་སྲས་ནི། རིགས་ཅན་གསུམ་ཀས་བདག་མེད་རྟོགས་པ་ལ་ཁྱད་པར་མི་
བཞེད་དོ། །
བཞི་པ་སྐད་ཅིག་དུ་ལས་སྐྱེ་བ་ལ་གཉིས་ཏེ། ཐེག་པ་ཐུན་མོང་བ་དང་།
ཐུན་མོང་མ་ཡིན་པའི་ལུགས་སོ། ། དང་པོ་ནི་མཛོད་ལས། དེ་ལ་སྐད་ཅིག་
བཅོ་ལྔ་ནི། ། མ་མཐོང་མཐོང་ཕྱིར་མཐོང་བའི་ལམ། ། བཅུ་དྲུག་པ་ལ་དེ་
འབྲས་གནས། ། ཞེས་གསུངས་པས་བྱེ་བྲག་ཏུ་སྨྲ་བ་ནི། བདེན་པ་བཞི་ལ་
སྡུག་བསྔལ་ལ་ཆོས་ཤེས་པའི་བཟོད་པ་དང་། སྡུག་བསྔལ་ལ་ཆོས་ཤེས་པ་དང་།
སྡུག་བསྔལ་ལ་རྗེས་སུ་ཤེས་པའི་བཟོད་པ་དང་། སྡུག་བསྔལ་ལ་རྗེས་སུ་ཤེས་པ་
སྟེ་བཞི་དང་། བདེན་པ་ལྷག་མ་གསུམ་ལའང་དེ་བཞིན་དུ་སྦྱོར་བས་སྐད་ཅིག་
བཅུ་དྲུག་ཏུ་ སྐྱེ་བར་འདོད་ལ། དེའང་། བཟོད་དང་ ཤེས་ ལ་ གོ་ རིམས་
བཞིན། ། བར་ཆད་མེད་དང་རྣམ་གྲོལ་ལམ། ། ཞེས་གསུངས་པས། བཟོད་
པ་རྣམས་བར་ཆད་མེད་པའི་ལམ། ཆོས་ཤེས་པ་ནི་རྣམ་པར་གྲོལ་བའི་ལམ་
མོ། ། ཡང་སྡེ་པ་འགའ་ཞིག་བརྒྱད་དང་བཞི་ལ་སོགས་པར་སྐྱེ་བར་འདོད་ལ།
གནས་བརྟན་པ་དང་། ཕལ་ཆེན་པ་སྐད་ཅིག་གཅིག་ཏུ་སྐྱེ་བར་འདོད་ཅིང་།
ཐེག་པ་ཆེན་པོ་འགའ་ཞིག་ཀྱང་བཅུ་དྲུག་ནས་གཅིག་གི་བར་ཅི་རིགས་པར་སྐྱེ་
བར་འདོད་དོ། ། གཉིས་པ་ཐེག་པ་ཐུན་མོང་མ་ཡིན་པ་ནི་མདོ་ལས། བྱང་
ཆུབ་སེམས་དཔའི་མི་ སྐྱེ་བའི་ཆོས་ལ་བཟོད་པ་ཐོབ་པ་ཞེས་གསུངས་པས།
དོན་དམ་པར་མཐོང་བའི་ལམ་སྐྱེ་བར་མི་བཞེད་དེ། མདོ་ལས། སྐྱེ་བ་མེད་པ་
བདེན་པ་གཅིག་ཡིན་ན། ། དེ་ལ་ཁ་ཅིག་བདེན་པ་བཞིས་ཞེས་ཟེར། ། བྱང་
ཆུབ་སྙིང་པོར་འདུག་ནས་བདེན་གཅིག་ཀྱང་། ། གྲུབ་པ་མ་མཐོང་བཞི་ལྟ་ག་
ལ་ཞིག ། ཅེས་གསུངས་པ་དང་རིགས་པ་དྲུག་ཅུ་པ་ལས། གལ་ཏེ་ཆོས་ཤེས་
འཇུག་ཐོགས་སུ། ། འདི་ལ་བྱེ་བྲག་ཡོད་ན་ནི། ། ཤིན་ཏུ་ཕྲ་བའི་དངོས་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 145
ཡང་། ། གང་གི་སྐྱེ་བར་རྣམ་བརྟགས་པ། ། རྣམ་པར་མི་མཁས་དེ་ཡིས་
ནི། ། རྐྱེན་ལས་སྐྱེས་པ་དེ་མ་མཐོང་། ། ཞེས་གསུངས་པས་སོ། ། དེ་ལྟར་ན་
མདོ་ལས། མཐོང་ལམ་སྐད་ཅིག་གཅིག་དང་བཅུ་དྲུག་ལ་སོགས་པར་སྐྱེ་བར་
བཤད་པ་དང་འགལ་ལོ་ཞེ་ན། དེ་ནི་དངོས་པོར་སྨྲ་བ་རྣམས་རྗེས་སུ་གཟུང་
བའི་ཕྱིར་དགོངས་པ་ཡིན་ཏེ། དེ་ལ་དགོངས་གཞི་རྟེན་ཅིང་འབྲེལ་པར་འབྱུང་
བ་དགོས་པ་དངོས་པོ་ལ་མངོན་པར་ཞེན་པ་རྣམས་གཞུག་པ། དངོས་ལ་
གནོད་བྱེད་ནི་རྩ་ བའི་ ཤེས་ རབ་ ལས། བདག་ ལས་ མ་ ཡིན་ གཞན་ ལས་
མིན། ། གཉིས་ལས་མ་ཡིན་རྒྱུ་མེད་མིན། ། དངོས་པོ་གང་དག་གང་ན་
ཡང་། ། སྐྱེ་བ་ནམ་ཡང་ཡོད་མ་ཡིན། ། ཞེས་གསུངས་པ་ལྟར། མུ་བཞིའི་སྐྱེ་
བ་བཀག་པས་ཁེགས་སོ། ། གཞན་ཡང་མཐོང་ལམ་སྐད་ཅིག་དུ་ལ་སྐྱེ་དཔྱོད་ན་
སུ་ལ་འཇིག་པའང་དཔྱོད་དགོས་པས་ཧ་ཅང་ཐལ་ཏེ། རྩ་བའི་ཤེས་རབ་ལས།
འབྱུང་བ་དང་ནི་འཇིག་པ་དག ། ཡོད་དོ་སྙམ་དུ་ཁྱོད་སེམས་ན། ། འབྱུང་བ་
དང་ནི་འཇིག་པ་དང་། ། གཏི་མུག་ཉིད་ཀྱིས་བསླད་པ་ཡིན། ། ཞེས་གསུངས་
པ་ལྟར་རོ། ། གལ་ཏེ་བརྟེན་ནས་སྐྱེས་པ་ཉིད་སྐྱེ་བ་མ་ཡིན་ནམ་ཞེ་ན་མ་ཡིན་ཏེ།
མ་དྲོས་པས་ཞུས་པ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། ། དེ་ལ་སྐྱེ་
བའིརང་བཞིན་ཡོད་མ་ཡིན། ། རྐྱེན་ལ་རག་ལས་གང་དེ་སྟོང་པ་ཉིད། །
གང་གིས་སྟོང་ཉིད་ཤེས་དེ་བག་ཡོད་ཡིན། ། ཞེས་གསུངས་ལ། སློབ་དཔོན་
འཕགས་པས་ཀྱང་། འདི་བརྟེན་འདི་འབྱུང་ཞེས་བྱ་བའི། ། འཇིག་རྟེན་ཚུལ་
འདི་འགོག་མི་མཛད། ། རྟེན་འབྱུང་གང་དེ་རང་བཞིན་མེད། ། དེ་ལ་ཡོད་
ཅེས་ཇི་ལྟར་ངེས། ། ཞེས་བྱ་བ་དང་། གང་ཕྱིར་རྟེན་འབྱུང་མ་ཡིན་པའི། །
ཆོས་འགའ་ཡོད་པ་མ་ཡིན་པ། ། དེ་ཕྱིར་སྟོང་ཉིད་མ་ཡིན་པའི། ། དངོས་
འགའ་འང་ཡོད་པ་མ་ཡིན་ནོ། ། ཞེས་བྱ་བ་ལ་སོགས་པ་རྒྱས་པར་གསུངས་



146 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པས། ཆོས་ཐམས་ཅད་སྐྱེ་བ་མེད་པ་ཡིན་ནོ། ། བཞི་བ་ངེས་པའི་ཚིག་ནི།
དན་ན་མཱརྒ་ཞེས་བྱ་སྟེ། སྔར་མ་མཐོང་བའི་ཆོས་ཀྱི་དབྱིངས་མཐོང་བས་
མཐོང་བ། ཐར་བའི་འཇུག་ངོགས་ཡིན་པས་ལམ་མོ། ། ནི་ར་ཤཝ་ལ་སོགས་
པའི་སྒྲ་ལས་དྲངས་ན། ཟག་པ་དངོས་ཀྱི་གཉེན་པོར་གྱུར་པས་ཟག་པ་མེད་
པའི་བདེ་བ་དང་། མཐོང་སྤང་གི་ཉོན་མོངས་པ་རྩ་བ་ནས་སྤོང་བར་བྱེད་པས་
སྤོང་བའི་གཉེན་པོའོ། ། འཕགས་པའི་ཆོས་ཀྱི་ཐོག་མ་ཡིན་པས་སོ། ། འཇིག་
རྟེན་ལས་འདས་པའི་སེམས་དང་པོ་བསྐྱེད་པའོ། ། མཐོང་བའི་ལམ་མོ། །
སྒོམ་ལམ་ལ་ཡང་མཚན་ཉིད་དང་། རབ་ཏུ་དབྱེ་བ་དང་། ངེས་ཚིག་བསྟན་པ་
གསུམ་ལས། དང་པོ་མཚན་ཉིད་ནི། ཏིང་ངེ་འཛིན་ཁྱད་པར་ཅན་གྱི་འཇུག་
ངོགས་ལ་གོམས་པར་བྱེད་པའོ། ། གཉིས་པ་དབྱེ་བ་ལ་གཉིས་ཏེ། འཇིག་
རྟེན་དང་འཇིག་རྟེན་ལས་འདས་པའི་སྒོམ་ལམ་མོ། ། དང་པོ་ལའང་གཉིས་
ལས། མཚན་ཉིད་ནི་བསམ་གཏན་གྱི་ཉེར་བསྡོགས་ལ་བརྟེན་ནས། ཁམས་
གོང་མའི་འཇུག་ངོགས་ལ་གོམས་པར་བྱེད་པའི་ཏིང་ངེ་འཛིན་ཏོ། ། གཉིས་པ་
དེའི་རང་བཞིན་ངེས་པར་བྱ་བ་ལ་བཞི་སྟེ། གང་ཟག་གང་ལ་སྐྱེ་བ། ས་གང་
ལ་བརྟེན་པ། ཡིད་ལ་བྱེད་པའི་ཚུལ། བྱེད་ལས་གང་ཡིན་པའོ། ། དང་པོ་
གང་ཟག་ནི་གླིང་གསུམ་གྱི་སྐྱེས་པ་བུད་མེད་དང་། འདོད་པ་ཁམས་ཀྱི་ལྷ་
རིགས་དྲུག་ཁམས་གོང་མའི་ལྷ་གསུམ་མ་གཏོགས་པ། དེ་རྣམས་ལ་སྐྱེ་སྟེ།
བསོད་ནམས་ཀྱི་རྟེན་ཡིན་པའི་ཕྱིར་རོ། ། ངན་སོང་གསུམ། བྱང་སྒྲ་མི་སྙན་
པ། ཟ་མ་མ་ནིང་། གཟུགས་ཁམས་ཀྱི་འདུ་ཤེས་མེད་པ་པ་རྣམས་ལ་མི་སྐྱེ་སྟེ།
སྒྲིབ་པ་ཤས་ཆེ་བའི་ཕྱིར་རོ། ། གཟུགས་ཁམས་ཀྱི་ཚངས་པ་ཆེན་པོ་ལ་མི་སྐྱེ་སྟེ་
ཕྱིན་ཅི་ལོག་གི་ལྟ་བའི་རྟེན་ཡིན་པའི་ཕྱིར་དང་། གཅོ་བོ་གཅིག་ཏུ་ཟད་པའི་
ཕྱིར་རོ། ། ཁམས་གོང་མ་ལ་ཞི་བར་ལྟས་ས་མེད་ཅིང་སེམས་མི་གསལ་བས་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 147
གཟུགས་མེད་ཀྱི་སྲིད་རྩེ་ལའང་མི་སྐྱེའོ། །
གཉིས་པས་གང་ལ་བརྟེན་པ་ནི། གཟུགས་དང་། གཟུགས་མེད་ཀྱི་
བསམ་གཏན་དང་སྙོམས་འཇུག་བརྒྱད་ལ་བརྟེན་ཏོ། །
གསུམ་པ་ཡིད་ལ་བྱེད་པའི་ཚུལ་ལ་གསུམ་སྟེ། བསམ་གཏན་གྱི་ཉེར་
བསྡོགས་དང་། དངོས་གཞི་དང་། དེ་དག་གི་རབ་ཏུ་དབྱེ་བའོ། ། དང་པོ་
ནི་ཡིད་ལ་བྱེད་པ་བདུན་ཏེ། མཚན་ཉིད་རབ་ཏུ་བྱེད་པའི་ཡིད་ལ་བྱེད་པ།
མོས་པ་ལས་བྱུང་བ། རབ་ཏུ་དབྱེ་བ། དགའ་བ་སྡུད་པ། སྤྱོད་པ་བ། སྦྱོར་
བ་མཐའ་པ། སྦྱོར་བའི་མཐའི་འབྲས་བུ་ཡིད་ལ་བྱེད་པའོ། ། དང་པོ་ནི་
འདོད་ཁམས་ཀྱི་སེམས་ཉོན་མོངས་པ་མང་། དེས་དཀྲུགས་པས། སེམས་སྡུག
དེའི་སྟོབས་ཀྱིས་ཚེ་ཐུང་། ཁམས་གོང་མ་དེ་ལས་བཟློག་པར་འདོད་ཁམས་ཀྱི་
ཐོས་བསམ་གྱི་ཤེས་རབ་ཀྱིས་ཤེས་པས་སེམས་ཤིན་ཏུ་སྦྱངས་ཏེ། བསམ་གཏན་
དང་པོའི་ཏིང་ངེ་འཛིན་སྐྱེ། དེས་འདོད་པ་ཁམས་ཀྱི་སེམས་རགས་པ་དང་།
བསམ་གཏན་དང་པོའི་སེམས་ཞི་བར་རིག་པ་ཡིན་ནོ། ། གཉིས་པ་མོས་པ་ལས་
བྱུང་བ་ནི། སྔ་མ་ལྟར་སྦྱང་བ་བས་བསྒོམས་བྱུང་གི་ཤེས་རབ་ཀྱིས་ཐོས་བསམ་
ལས་འདས་པའི་བསམ་གཏན་དང་པོའི་ཏིང་ངེ་འཛིན་རྐྱང་པ་སྐྱེའོ། ། གསུམ་
པ་རབ་ཏུ་དབྱེ་བ་ནི། ཡང་སྔ་མ་བཞིན་དུ་བསྒོམས་པས་འདོད་ཁམས་ཀྱི་སྒོམ་
སྤང་ཆེན་པོ་སྤོང་བའི་གཉེན་པོ་སྐྱེས་ནས། འདོད་ཁམས་ཀྱི་ཉོན་མོངས་པ་
མངོན་གྱུར་སྤོང་བའོ། ། བཞི་པ་དགའ་བ་སྡུད་པ་ནི། རབ་ཏུ་དབེན་པ་ལས་
བྱུང་བའི་དགའ་བ་དང་། བདེ་བ་ཆུང་ངུས་རགས་པ་སྤོང་བ་ལ་དགའ་ཞིང་དེ་
ལ་ཕན་ཡོན་དུ་མཐོང་ནས་དུས་དུས་སུ་དད་པ་ཆེན་པོ་ཡིད་ལ་བྱེད་པ་སྟེ། དེ་
ནི་ཉོན་མོངས་པ་འབྲིང་སྤོང་བར་བྱེད་པའི་གཉེན་པོའོ། ། ལྔ་པ་དཔྱོད་པ་ནི།
དེ་ལྟར་གཉེན་པོས་ཉོན་མོངས་པ་ཕལ་ཆེར་སྤངས་པས། ཐམས་ཅད་སྤངས་



148 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སམ་སྙམ་པའི་བློ་སྐྱེ་སྟེ་སླར་ཉོན་མོངས་པ་སྐྱེ་མི་སྐྱེ་བརྟག་པའི་ཕྱིར་ཉོན་མོངས་
པ་སྐྱེ་བ་དང་མཐུན་པའི་སྤྱོད་པ་ཡིད་ལ་བྱེད་པའོ། ། དྲུག་པ་སྦྱོར་བའི་མཐའ་
པ་ནི། དེ་ལྟར་བརྟགས་པས་ཉོན་མོངས་པ་སྐྱེ་བར་མཐོང་སྟེ། སྔར་བཞིན་ཞི་
རགས་ཀྱི་རྣམ་པར་བསྒོམས་པས་ཉོན་མོངས་པ་ཆུང་ངུའི་གཉེན་པོ་རྒྱུད་ལ་སྐྱེས་
པའོ། ། བདུན་པ་སྦྱོར་བའི་མཐའི་འབྲས་བུ་ཡིད་ལ་བྱེད་པ་ནི། དེའི་རྗེས་ལ་
བསྒོམས་པ་དེ་ཐམས་ཅད་ཀྱི་འབྲས་བུ་ཉམས་སུ་མྱོང་བ་ཡིད་ལ་བྱེད་པའོ། །
བསམ་གཏན་དང་པོ་ཇི་ལྟ་བར་གཉིས་པ་ནས་སྲིད་རྩེའི་བར་དུ་ཡིད་ལ་བྱེད་པ་
བདུན་གྱིས་འཐོབ་པར་འགྱུར་རོ། ། དེའང་བསམ་གཏན་བཞི་པ་ཟག་བཅས་
ཟག་མེད་སྤེལ་མར་བསྒོམས་པས། འཕགས་པའི་གནས་ལྔར་སྐྱེ་བར་འགྱུར་
རོ། ། དེ་ལ་ཡང་མཚན་ཉིད་རབ་ཏུ་རིག་པ་དང་མོས་པ་ལས་བྱུང་བ་གཉིས་
སྦྱོར་ལམ། རབ་ཏུ་དབེན་པ་དང་དགའ་བ་སྡུད་པ་དང་། སྦྱོར་བའི་མཐའ་པ་
གསུམ་བར་ཆད་མེད་པའི་ལམ། དཔྱོད་པ་བ་ནི་ཁྱད་པར་གྱི་ལམ། སྦྱོར་བའི་
མཐའི་འབྲས་བུ་ཡིད་ལ་བྱེད་པ་རྣམ་པར་གྲོལ་བའི་ལམ་མོ། ། དེའི་ནང་ནས་
ལམ་ཆུང་ངུ་ནི་ཉོན་མོངས་ཆེན་པོའི་གཉེན་པོ། རབ་ཏུ་དབེན་པ་ལམ་འབྲིང་
པོ་ཉོན་མོངས་པ་འབྲིང་གི་གཉེན་པོ་དགའ་བ་སྡུད་པ། ལམ་ཆེན་པོ་ནི་ཉོན་
མོངས་པ་ཆུང་ངུའི་གཉེན་པོ་སྦྱོར་བའི་མཐའ་པའོ། ། གཉིས་པ་བསམ་གཏན་
གྱི་ དངོས་ གཞི་ ལ་ བརྒྱད་ དེ། གཟུགས་ ཁམས་ བསམ་ གཏན་ བཞི་ དང་།
གཟུགས་མེད་སྐྱེ་མཆེད་མུ་བཞིའོ། ། དེ་ལ་གཟུགས་ཁམས་ཀྱི་བསམ་གཏན་
དང་པོ་ལ། དངོས་གཞི་ཙམ་པོ་པ་དང༌། དངོས་གཞི་ཁྱད་པར་ཅན་གཉིས་
ལས། དངོས་གཞི་ཙམ་པོ་པ་ནི་རྟོག་པ་དང་བཅས་པ་དཔྱོད་པ་དང་བཅས་པ་
དབེན་པ་ལས་སྐྱེས་པའི་དགའ་བ་དང་བདེ་བ་ཅན་ཞེས་གསུངས་པའོ། །
དངོས་གཞི་ཁྱད་པར་ཅན་ནི་རྟོག་པ་མེད་ལ། དཔྱོད་པ་ཙམ་གྱི་ཏིང་ངེ་འཛིན་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 149
ཏོ། ། བསམ་གཏན་གཉིས་པ་ནི་དགའ་བདེ་དང་བཅས་པའི་ཏིང་ངེ་འཛིན་
ཏོ། ། བསམ་གཏན་གསུམ་པ་ནི་དགའ་བ་མེད་ལ་བདེ་བ་ཙམ་གྱི་ཏིང་ངེ་
འཛིན་ཏོ། ། བསམ་གཏན་བཞི་པ་ནི་དགའ་བ་ཡང་མེད་བདེ་བ་ཡང་མེད་པ་
བཏང་སྙོམས་ཡོངས་སུ་དག་པའི་ཏིང་ངེ་འཛིན་ཏོ། ། འདི་དག་ཀྱང་ཟག་པ་
དང་བཅས་པའི་ཕྱིར་འཇིག་རྟེན་པའོ། ། གཟུགས་མེད་ཀྱི་སྐྱེ་མཆེད་མུ་བཞི་
ལས། ནམ་མཁའ་མཐའ་ཡས་སྐྱེ་མཆེད་ནི། རྒྱུ་སྙོམས་པར་འཇུག་པའི་བསམ་
གཏན་དེ་ཡང་ཁྱད་པར་གྱི་ལམ་སྒོམ་པའི་དུས་ན། ཆོས་ཐམས་ཅད་ནམ་
མཁའ་ཙམ་སྟེ་དེ་ཡང་མཐའ་ཡས་པར་བསྒོམ་པའོ། ། རྣམ་ཤེས་མཐའ་ཡས་སྐྱེ་
མཆེད་ལ་སོགས་པའང་དེ་བཞིན་ནོ། ། འདི་རྣམས་ཀྱང་སྲེད་པ་དང་ལྟ་བ་ལ་
སོགས་པ་ལ་བསྟེན་ནས་ཀུན་ནས་ཉོན་མོངས་པའི་བསམ་གཏན་ཡིན་ལ། ཡང་
དག་པའི་བསམ་གཏན་བཞི་དང་། གཟུགས་མེད་པ་བཞི་ལ་ཀུན་ནས་དཀྲིས་
པའི་ཉོན་མོངས་པ་ཀུན་དུ་རྒྱུའི་དྲི་མ་དང་བྲལ་ན་རྣམ་པར་བྱང་བའི་བསམ་
གཏན་ཞེས་བྱ་སྟེ་དགེ་བ་ཡིན་པའི་ཕྱིར་རོ། ། འདི་དག་རྒྱས་པར་གཞུང་གཞན་
དུ་ཤེས་པར་བྱའོ། ། གསུམ་པ་དེ་དག་གི་རབ་ཏུ་དབྱེ་བ་ལ་ངོ་བོ་དང་། སྤང་
བྱདང་། རྒྱུ་འབྲས་ཀྱི་སྒོ་ནས་དབྱེ་བ་གསུམ་ལས། དང་པོ་ངོ་བོའི་སྒོ་ནས་
དབྱེ་ན་ཆ་མཐུན་བཞི་སྟེ། ཉམས་པ་དང་། གནས་པ་དང་། ཁྱད་པར་དང་།
ངེས་པར་འབྱེད་པའི་ཆ་དང་མཐུན་པའི་བསམ་གཏན་ནོ། ། འདི་དག་གི་དོན་
ཉན་ཐོས་རྣམས་དང་པོ་ནི་ས་འོག་མ་དང་མཐུན། གཉིས་པ་རང་ས་དང་
མཐུན། གསུམ་པ་ས་གོང་མ་དང་མཐུན། བཞི་པ་ལམ་གྱི་རྟེན་དུ་གྱུར་པའོ་
ཞེས་ཟེར། སེམས་ཙམ་པ་ནི་དང་པོ་བསམ་གཏན་གྱི་ཏིང་ངེ་འཛིན་ལས་མ་
ཉམསཔ་ལ་ཉོན་མོངས་པ་ཤས་ཆེ་བ། གཉིས་པ་ནི་ཉམས་པ་དང་འཕེལ་བ་
གཉིས་ཀ་མེད་པ། གསུམ་པ་ནི་མངོན་པར་ཤེས་པ་ལ་སོགས་པ་ཡོན་ཏན་ཁྱད་



150 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པར་ཅན་གྱི་རྟེན་བྱེད་པ། བཞི་པ་ནི་འཕགས་པའི་ལམ་གྱི་རྟེན་དུ་རུང་བའོ་
ཞེས་འདོད་དོ། ། འདི་དག་སྦྱོར་བའི་ལམ་དང་བར་ཆད་མེད་པ་ལ་སོགས་པ་
བཞི་དང་སྦྱར་བར་བྱའོ། ། གཉིས་པ་སྤང་བྱ་སྤོང་བའི་སྒོ་ནས་དབྱེ་ན། སྲིད་
རྩེམ་གཏོགས་པ། ས་བརྒྱད་ལ་ཆེ་འབྲིང་གི་བྱེ་བྲག་གིས་དགུ་དགུར་ཕྱེ་བས་
བདུན་ཅུ་རྩ་གཉིས་སོ། ། གསུམ་པ་རྒྱུ་འབྲས་ཀྱིས་དབྱེ་ན་གཉིས་ཏེ། རྒྱུ་
སྙོམས་འཇུག་གི་བསམ་གཏན་དང་། འབྲས་བུ་སྐྱེ་བའི་བསམ་གཏན་ནོ། །
དང་པོ་ནི་བསམ་གཏན་དང་པོའི་ཉེར་བསྡོགས་བདུན་ལ་དེའི་ཡོན་ཏན་དྲན་
པའི་གུས་པ་དང་། རྟག་ཏུ་ཡིད་ལ་བྱེད་པའི་སྦྱོར་བ་རྒྱུན་དུ་བསྒོམས་པའོ། །
དེའང་ཆེ་འབྲིང་གསུམ་སྟེ། གཉིས་ཀ་དང་མི་ལྡན་པ་ཆུང་ངུ། གང་རུང་
གཅིག་དང་ལྡན་པ་འབྲིང་། གཉིས་ཀ་དང་ལྡན་པ་ཆེན་པོའོ། ། ལྷག་མ་
བསམ་ གཏན་ གསུམ་དང་། གཟུགས་མེད་ སྐྱེ་མཆེད་བཞིའི་ཉེར་བསྡོགས་
ལའང་ཆེ་འབྲིང་གསུམ་གསུམ་དུ་བསྒོམས་པ་དེ་བཞིན་ནོ། ། གཉིས་པ་འབྲས་
བུ་སྐྱེ་བའི་བསམ་གཏན་ནི། བསམ་གཏན་དང་པོའི་ཉེར་བསྡོགས། ཆུང་ངུས་
ཚངས་རིས། འབྲིང་གིས་ཚངས་པ་མདུན་ན་འདོན། ཆེན་པོས་ཚངས་ཆེན་དུ་
སྐྱེའོ། ། བསམ་གཏན་ལྷག་མ་གསུམ་ལ་ཡང་དེ་བཞིན་དུ་སྦྱར་བར་བྱའོ། །
གཟུགས་མེད་པ་རྣམས་ལ་ནི་གཟུགས་སུན་ཕྱུང་བས་གཞལ་མེད་ཁང་གི་གནས་
གཞན་མེད་པའི་ཕྱིར། ས་ཐ་དད་པ་མེད། འོན་ཀྱང་ཆེ་འབྲིང་དུ་བསྒོམས་
པས་གཟུགས་མེད་རྣམས་སུ་ཚེ་རིང་ཐུང་དང་མཐུ་ཆེ་ཆུང་དུ་སྐྱེའོ། ། འདོད་
ཆགས་ལ་སོགས་པ་ཆེ་འབྲིང་རྣམ་པ་གསུམ་དུ་འགྱུར་རོ། ། དེ་ལྟ་བུའི་ཏིང་ངེ་
འཛིན་དེ་དག་འཇིག་རྟེན་པའི་ཆུང་ཞིང་དམན་ལ་ཟག་པ་དང་བཅས། ཉན་
ཐོས་དང་། རང་སངས་རྒྱས་ཀྱི་ཟག་པ་མེད་ཅིང་འཇིག་རྟེན་པ་བས་རྒྱ་ཆེ།
སངས་རྒྱས་དང་བྱང་ཆུབ་སེམས་དཔའ་བསམ་གཏན་གྱི་ཕ་རོལ་ཏུ་ཕྱིན་པ་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 151
གནས་པའི་དཔའ་བར་འགྲོ་བ་ལ་སོགས་པའི་མདོ་རྒྱུད་རྣམས་ནས་འབྱུང་བ།
དེ་དག་གི་མིང་ཙམ་ཡང་ཉན་ཐོས་དང་རང་སངས་རྒྱས་རྣམས་ཀྱིས་མི་ཤེས་ཏེ།
དེ་དག་ལ་བསམ་གཏན་གྱི་ཕ་རོལ་ཏུ་ཕྱིན་པ་མེད་པའི་ཕྱིར་རོ། ། བཞི་པ་བྱེད་
པའི་ལས་ནི་བསམ་གཏན་བསྒོམས་པས་སྤང་བྱའི་ས་བོན་མགོ་ནོན་པ་དང་།
ཚད་མེད་པ་དང་། མངོན་པར་ཤེས་པ་ལྔ་ལ་སོགས་པའི་ཡོན་ཏན་དང་།
འཕགས་པའི་ལམ་གྱི་རྟེན་བྱེད་པའི་ལས་ཅན་ནོ། །
གཉིས་པ་འཇིག་རྟེན་ལས་འདས་པའི་ལམ་བསྒོམ་པ་ལ། མཚན་ཉིད་
དང་། དབྱེ་བ་དང་། དེའི་རང་བཞིན་ངེས་པར་བྱ་བ་དང་། ངེས་ཚིག་
བསྟན་པ་བཞི་ལས། དང་པོ་མཚན་ཉིད་ནི། ཆོས་ཀྱི་དབྱིངས་ཀྱི་འཇུག་
ངོགས་སྔར་མཐོང་བ་ཉིད་གོམས་པར་བྱེད་པའོ། ། གཉིས་པ་དབྱེ་བ་ལ་སྒོ་བཞི་
སྟེ། གང་ཟག་དང་། སྤང་བྱ་དང་། ལམ་དང་། གོམས་ཚུལ་གྱིས་དབྱེ་
བའོ། ། དང་པོ་ལ་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་
སྟེ་གསུམ་མོ། ། གཉིས་པ་སྤང་བྱས་དབྱེ་ན། སྒོམ་སྤང་བཞི་བརྒྱ་བཅུ་བཞི་ལ་
གཉེན་པོའང་དེ་སྙེད་དོ། །
གསུམ་པ་ལམ་གྱིས་དབྱེ་ན་བཞི་སྟེ། སྦྱོར་བ་དང་། བར་ཆད་མེད་པ་
དང༌། རྣམ་གྲོལ་དང་། ཁྱད་པར་གྱི་ལམ་མོ། ། བཞི་པ་གོམས་ཚུལ་གྱིས་
དབྱེ་ན། མཉམ་གཞག་དང་། རྗེས་ཐོབ་ཀྱི་སྒོ་ནས་གོམས་པར་བྱེད་པའོ། །
གསུམ་པ་དེའི་རང་བཞིན་ངེས་པར་བྱ་བ་ལ་གཉིས་ཏེ། སྒོམ་སྤང་སྤོང་བའི་
ཚུལ་དང་། སྒོམ་ལམ་སྐྱེ་བའི་རྣམ་གཞག་གོ ། དང་པོ་ལ་གསུམ་སྟེ། སྒོམ་
སྤང་གི་མཚན་ཉིད་དང་། རབ་ཏུ་དབྱེ་བ་དང་། གཉེན་པོས་སྤོང་བའི་ཚུལ་ལོ།།
དང་པོ་ནི་ལྷན་ཅིག་ སྐྱེས་ པའི་བདག་ གིས་ སེམས་ རབ་ ཏུ་མ་ཞི་བར་བྱེད་
པའོ། ། གཉིས་པར་དབྱེ་ན། འདོད་ཁམས་ན་ལྷན་སྐྱེས་ཀྱི་ཉོན་མོངས་པར་



152 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དྲུག་དང་། ཁམས་གོང་མ་གཉིས་ན་ཁོང་ཁྲོ་མེད་པས་ལྔ་ལྔ་སྟེ་བཅུ་དྲུག་གོ །
འོ་ན་བསྡུ་བར་བཅུ་བཤད་པ་དང་འགལ་ལོ་ཞེ་ན་མི་འགལ་ཏེ། རགས་པ་དང་
ཕྲ་བའི་རྣམ་པར་གཞག་པ་མདོ་ཐ་དད་ཀྱི་དགོངས་པ་ཡིན་ནོ། ། འདི་དག་ཆེ་
འབྲིང་གསུམ་ལ། ཆེན་པོའི་ཆེན་པོ་ལ་སོགས་དགུ་དགུར་ཕྱེ་བས་བཞི་བརྒྱ་
དང་བཅུ་བཞི་ཡིན་ནོ། ། གསུམ་པ་གཉེན་པོས་སྤོང་བའི་ཚུལ་ནི། མཐོང་
ལམ་དུ་བཤད་པ་བཞིན་ཤེས་པར་བྱའོ། ། གཉིས་པ་སྒོམ་ལམ་སྐྱེ་བའི་རྣམ་
གཞག་ལ་གསུམ་སྟེ། གང་ཟག་གང་ལ་སྐྱེ་བ་དང་། ས་གང་ལ་བརྟེན་པ།
ཡུལ་གང་ལ་ཚུལ་ཇི་ལྟར་དམིགས་པའོ། ། དང་པོ་ནི་གླིང་གསུམ་གྱི་སྐྱེས་པ་
དང་བུད་མེད་དང་། འདོད་པ་ཁམས་ཀྱི་ལྷ་རིགས་དྲུག་དང༌། གཟུགས་
ཁམས་ཀྱི་ཚངས་པ་ཆེན་པོ་དང༌། འདུ་ཤེས་མེད་པ་མ་གཏོགས་པ། གཟུགས་
མེད་ཀྱི་སྐྱེ་མཆེད་བཞི་སྟེ་དེ་རྣམས་ལ་སྐྱེའོ། ། གཞན་ལ་མི་སྐྱེ་བའི་རྒྱུ་མཚན་ནི་
སྔ་མ་བཞིན་ནོ། ། །
གཉིས་པ་ས་གང་ལ་བརྟེན་པ་ལ་གསུམ་ལས། ཉན་ཐོས་ཀྱི་སྒོམ་ལམ་ནི།
བསམ་གཏན་གྱི་དངོས་བཞི་དང་། བསམ་གཏན་དང་པོའི་ཉེར་བསྡོགས་དང་།
དངོས་གཞི་ཁྱད་པར་ཅན་དང་དྲུག གཟུགས་མེད་ཀྱི་འབྲས་བུ་གསུམ་དང་
དགུ་ལ་བརྟེན་ཏོ། ། གཞན་ལ་མི་བརྟེན་པའི་རྒྱུ་མཚན་ནི། འདོད་པ་ཁམས་
ཀྱི་སེམས་ལས་སུ་མི་རུང་། སྲིད་རྩེའི་སེམས་མི་གསལ། བསམ་གཏན་ལྷག་མ་
གསུམ་དང་། གཟུགས་མེད་གསུམ་གྱི་ཉེར་བསྡོགས་ལ་མི་བརྟེན་ཏེ། གོང་མ་
ཐོབ་པ་ལ་འབད་རྩོལ་དང་བཅས་པས་ཞི་གནས་ཤས་ཆུང་། དེའི་སྟོབས་ཀྱིས་
ཞི་གནས་ལྷག་མཐོང་ཟུང་དུ་མ་འབྲེལ་བའོ། ། བསམ་གཏན་དང་པོའི་ཉེར་
བསྡོགས་ཀྱང་། ཞི་གནས་ཤས་ཆུང་བས་རྟེན་དུ་མི་རུང་ངོ་ཞེ་ན། བདེན་མོད་
འོན་ཀྱང་གཞན་པས་འདི་སླ་བའི་ཕྱིར་རྟེན་ཏོ། ། ཡང་གལ་ཏེ་ཚངས་པ་ཆེན་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 153
པོའི་རྟེན་ལ་མི་སྐྱེ་ན། སེམས་ཀྱང་བསམ་གཏན་དང་པོའི་དངོས་གཞི་ཁྱད་
པར་ཅན་ལ་མི་སྐྱེ་བར་འགྱུར་ཞེ་ན། སེམས་དེ་ལ་བཟང་ཡང་ཚངས་པ་ཆེན་
པོའི་རྟེན་ཏེ། གཙོ་བོ་གཅིག་གི་སྟེང་དུ་སེམས་པ་དང་། ཕྱིན་ཅི་ལོག་གི་ལྟ་
བའི་རྟེན་ཡིན་པས་ཚངས་ཆེན་དང་འབྲེལ་པའི་ སེམས་ལ་མི་སྐྱེ་ལ། རྟེན་
གཞན་གྱི་སེམས་དེ་དང་རིགས་འདྲ་བར་སྐྱེད་ན་སྐྱེ་སྟེ། དཔེར་ན་སྒྲོམ་གྱི་ས་
བོན་མྱུ་གུའི་རྟེན་མ་ཡིན་ཀྱང་དེ་དང་རིགས་འདྲ་བ་ཞིང་ལ་བཏབ་ན་སྐྱེ་བ་
བཞིན་ནོ། ། ཡང་སྲིད་རྩེའི་སེམས་ལ་མི་སྐྱེ་ན། སྲིད་རྩེའི་གང་ཟག་ལ་ཡང་མི་
རྟེན་ལ། གང་ཟག་ལ་རྟེན་ན་སེམས་ལ་བརྟེན་པ་ཅི་འགལ་ཞེ་ན། སྲིད་རྩེའི་
གང་ཟག་བཟང་ཡང་སེམས་རྒྱུ་བ་མི་གསལ་བས་འཕགས་པའི་སེམས་མི་སྐྱེ་ལ།
ཅི་ཡང་མེད་པའི་སེམས་གསལ་བའི་ཕྱིར་དེ་ལ་བརྟེན་དགོས་ཏེ། དཔེར་ན་
རྒྱལ་པོས་མ་ཤེས་པ་བློན་པོ་ལ་འདྲི་བ་བཞིན་ནོ། ། དེ་ཉིད་མཛོད་ལས། སྲིད་
རྩེའི་འཕགས་པ་ཅི་ཡང་མེད། ། མངོན་སུམ་བྱས་ན་ཟག་པ་ཟད། ། ཅེས་
གསུངས་པ་ལྟར་རོ། ། ཡང་གཟུགས་མེད་པ་གསུམ་གྱི་སེམས་མི་གསལ་བས།
མཐོང་ལམ་གྱི་རྟེན་དུ་མི་རུང་བ་བཞིན་དུ་སྒོམ་ལམ་གྱི་ཡང་རྟེན་དུ་མི་རུང་བ་
མཚུངས་སོ་ཞེ་ན། ཉན་ཐོས་སྡེ་བ་དག་ལ་ལན་གཞན་ཡོད་ཀྱང་། འཐད་པའི་
ལན་འདི་ཡིན་ཏེ། མཐོང་ལམ་བསམ་གཏན་ས་དྲུག་ལ་བརྟེན་ནས་བསྐྱེད་སླ་
བདེ་བོར་ནས། དཀའ་བའི་གཟུགས་མེད་ལ་བརྟེན་ཅི་དགོས། སྒོམ་ལམ་ནི་
གཟུགས་མེད་དུ་སྐྱེས་པའི་འཕགས་པ་ཕྱིར་མི་འོང་བ་དག་སྒོམ་སྤང་ལྷག་མ་
སྤངས་ནས། དགྲ་བཅོམ་པ་མངོན་དུ་བྱེད་པ་ལ། བསམ་གཏན་བཞི་པ་མན་
ཆད་ཀྱི་སེམས་ཞི་གནས་ལྷག་མཐོང་ཟུང་དུ་འབྲེལ་བ་ཁམས་གོང་མ་ལས་འདས་
པས་བསྐྱེད་མི་ནུས་པས་གཟུགས་མེད་གསུམ་ལ་དཀའ་ཡང་བརྟེན་དགོས་ཏེ།
ལག་པ་གཡས་མེད་ན་གཡོན་གྱིས་འབད་ནས་བྱེད་པ་བཞིན་ནོ། ། ཡང་ན་



154 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མཐོང་ལམ་ཆོས་ཉིད་མ་མཐོང་བར་མཐོང་བ་བྱེད་པ་ཡིན་པས་སེམས་གསལ་
དགོས་ལ། གཟུགས་མེད་པ་གསུམ་མི་གསལ་བས་དེ་ལ་བརྟེན་པར་མི་འཐད་
ཅིང་མཐོང་བའི་དོན་གོམས་པས་སྒོམ་པའི་ལམ་ནི་མི་གསལ་བ་ལ་ཡང་གོམས་སུ་
བཏུབ་པས་དེ་ལ་བརྟེན་པ་འགལ་བ་མེད་དོ། ། གཉིས་པ་རང་སངས་རྒྱས་ཀྱི་
སྒོམ་ལམ་ས་གང་ལ་བརྟེན་པ་ནི། ཚོགས་ན་སྤྱོད་པ་བསམ་གཏན་ས་དྲུག་གང་
རུང་ལ་བརྟེན་ལ། བསེ་རུ་ལྟ་བུ་ནི་བསམ་གཏན་བཞི་པའི་དངོས་གཞི་ལ་
བརྟེན་ཏོ། །
གསུམ་པ་བྱང་ཆུབ་སེམས་དཔའི་སྒོམ་ལམ་ནི་བསམ་གཏན་བཞི་པ་ཤིན་
ཏུ་དག་པ་ལ་བརྟེན་ལ། འོན་ཀྱང་སྐྱེ་བའི་ས་ནི་གཟུགས་མེད་མ་གཏོགས་པ་
འདོད་པ་གཟུགས་ཀྱི་ཁམས་གཉིས་སུ་ལས་དང་། སྨོན་ལམ་ གྱིས་ སྐྱེ་ཞིང་།
ཏིང་ངེ་འཛིན་གྱི་རྩལ་སྦྱང་བ་ནི། སེང་གེ་རྣམ་པར་བསྒྱིངས་པ་དང་། ཐོད་
རྒལ་ལ་ སོགས་ པ་ ལ་ སྙོམས་ པར་ འཇུག་ པའི་ ཚེ། གཟུགས་མེད་ པ་ དང་།
འགོག་པ་ལ་སྙོམས་པར་འཇུག་པ་ཡིན་ནོ། །
གསུམ་པ་ཡུལ་གང་ལ་ཚུལ་ཇི་ལྟར་དམིགས་པ་ལ། ཐེག་པ་ཐུན་མོང་བ་
ནི་མཐོང་བའི་ལམ་གྱི་རྫས་ལ་བདེན་པ་བཞིའི་ཆོས་ཉིད་ལ་དམིགས་པའི་ཞི་
གནས་དང་ལྷག་མཐོང་མཚུངས་ལྡན་དུ་གོམས་པར་བྱེད་པའོ། ། ཐེག་པ་ཆེན་
པོ་ཐུན་མོང་མ་ཡིན་པ་ནི་མཐོང་ལམ་དུ་རྟོགས་པའི་ཆོས་ཉིད་དང་ཡེ་ཤེས་ཆོས་
ཅན་མཐའ་དག་དང་འབྲེལ་བར་གོམས་པར་བསྒོམ་པའོ། ། བཞི་པ་ངེས་པའི་
ཚིག་ནི་བྷཱ་ཝན་མཱརྒ་ཞེས་བྱ་བ་མཐོང་བའི་དོན་སྒོམ་པར་བྱེད་པས་སྒོམ་ལམ།
ཟག་པ་མེད་པས་ཟག་པ་མེད་པའི་དགེ་བའི་རྩ་བ། བསྒོམས་པས་སྤང་བར་བྱ་
བའི་གཉེན་པོ་ཡིན་པས་སྤོང་བའི་གཉེན་པོ་ཞེས་བྱའོ། ། མཐར་ཕྱིན་པའི་ལམ་
ལ་ཡང་བཞི་སྟེ། མཚན་ཉིད་དང་རབ་ཏུ་དབྱེ་བ་དང་། རང་བཞིན་ངེས་པར་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 155
བྱ་བ་དང་། ངེས་ཚིག་བསྟན་པའོ། ། དང་པོ་མཚན་ཉིད་ནི། ཆོས་ཀྱི་
དབྱིངས་ཀྱི་འཇུག་ངོགས་མཐར་ཐུག་བསྒོམ་པའོ། ། གཉིས་པར་དབྱེ་ན་
གསུམ་སྟེ། ཉན་ཐོས་དང་། རང་སངས་རྒྱས་དང་། བྱང་ཆུབ་སེམས་དཔའི་
འོ། ། གསུམ་པ་དེའི་རང་བཞིན་ངེས་པར་བྱ་བ་ལ་གསུམ་སྟེ། གང་ཟག་གང་
ལ་སྐྱེ་བ་དང་། ས་གང་ལ་བརྟེན་པ་དང་། ཡུལ་གང་ལ་དམིགས་པའོ། །
དང་པོ་གང་ཟག་དང་ས་གང་ལ་བརྟེན་པ་ནི། ཉན་ཐོས་ཀྱི་བཤད་པ་སྔར་
འཇིག་རྟེན་ལས་འདས་པའི་སྒོམ་ལམ་དང་འདྲ་ལ། ཐེག་པ་ཐུན་མོང་པས་
རང་སངས་རྒྱས་དང་བྱང་ཆུབ་སེམས་དཔའ་ནི། མིའི་རྟེན་ལ་སྐྱེ་ཞིང་ཁྱད་
པར་དུ་བྱང་ཆུབ་སེམས་དཔའ་འཛམ་བུའི་གླིང་ཡུལ་དབུས་ཀྱི་བྲམ་ཟེའམ་རྒྱལ་
རིགས་ཀྱི་རྟེན་ལ་སྐྱེ་ཞིང་། ས་བསམ་གཏན་བཞི་པའི་རྡོ་རྗེ་ལྟ་བུའི་ཏིང་ངེ་
འཛིན་ལས་སྐྱེ་བར་འདོད། ཐེག་པ་ཆེན་པོ་ཐུན་མོང་མ་ཡིན་པ་ནི་ས་བཅུ་པའི་
རྟེན་དང་། ས་བསམ་གཏན་བཞི་པ་ཤིན་ཏུ་རྣམ་པར་དག་པའི་མཐར་བདག་
རྐྱེན་རྡོ་རྗེ་ལྟ་བུའི་ཏིང་ངེ་འཛིན་ལས་སྐྱེ་བར་འདོད་དོ། ། རྡོ་རྗེ་ལྟ་བུའི་ཏིང་ངེ་
འཛིན་ཡང་ཉན་ཐོས་ཀྱི་ཉོན་མོངས་པའི་ས་བོན་ཆུང་ངུའི་མགོ་གནོན་པ་སྦྱོར་
ལམ། རྩ་བ་ནས་འདོན་པ་བར་ཆད་མེད་པའི་ལམ་མོ། ། བྱང་ཆུབ་སེམས་
པའི་ཉོན་མོངས་པ་དང་ཤེས་བྱའི་སྒྲིབ་པའི་ས་བོན་ཆུང་ངུའི་མགོ་གནོན་པ་སྦྱོར་
ལམ། རྩ་བ་ནས་འདོན་པ་བར་ཆད་མེད་པའི་ལམ་མོ། །
གསུམ་པ་ཡུལ་གང་ལ་དམིགས་པ་ནི། ཐེག་པ་ཐུན་མོང་གི་ལུགས་ཀྱིས་
ཡུལ་བདེན་པ་བཞིའམ་ཡང་ན་འགོག་པའི་བདེན་པའམ། མི་སློབ་པའི་ཆོས་
བཅུ་ལ། རྡོ་རྗེ་ལྟ་བུའི་ཏིང་ངེ་འཛིན་གྱིས་དམིགས། དེ་ལ་མི་སློབ་པའི་ཆོས་
བཅུ་ནི། ཡང་དག་པའི་ལྟ་བ་དང་། ཡང་དག་པའི་རྟོག་པ་དང་། དེ་བཞིན་
དུ་ངག་དང་།་ ལས་ཀྱི་མཐའ་དང་། འཚོ་བ་དང་། རྩོལ་བ་དང་། དྲན་པ་



-
----
156 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་། ཏིང་ངེ་འཛིན་དང་། རྣམ་པར་གྲོལ་བ་དང་། རྣམ་པར་གྲོལ་བའི་ཡེ་
ཤེས་མཐོང་བའོ། ། དེ་དག་ཕུང་པོས་བསྡུ་ན། ཡང་དག་པའི་ངག་དང་།
ལས་ཀྱི་མཐའ་དང་འཚོ་བ་ནི། ཚུལ་ཁྲིམས་ཀྱི་ཕུང་པོའོ། ། ཏིང་ངེ་འཛིན་
དང་། དྲན་པ་ནི་ཏིང་ངེ་འཛིན་གྱི་ཕུང་པོའོ། ། ལྟ་བ་དང་། རྟོགས་པ་དང་།
བརྩོན་འགྲུས་ནི་ཤེས་རབ་ཀྱི་ཕུང་པོའོ། ། རྣམ་པར་གྲོལ་བ་ནི་རྣམ་པར་གྲོལ་
བའི་ཕུང་པོའོ། ། རྣམ་པར་གྲོལ་བའི་ཡེ་ཤེས་མཐོང་བ་ནི་རྣམ་པར་གྲོལ་བའི་
ཡེ་ཤེས་མཐོང་བའི་ཕུང་པོའོ། ། དེ་ལའང་རྣམ་པར་མི་རྟོག་པ་འཇིག་རྟེན་ལས་
འདས་པའི་ཡེ་ཤེས་ཀྱིས་བསྡུས་པ་དང་། རྗེས་ལས་ཐོབ་པ་དག་པ་འཇིག་རྟེན་
པའི་ཡེ་ཤེས་ཀྱིས་བསྡུས་པའོ་ཞེས་ཟེར་རོ། ། ཐེག་པ་ཆེན་པོ་ཐུན་མོང་མ་ཡིན་
པའི་ལུགས་ཀྱི་ཉན་ཐོས་དང་རང་སངས་རྒྱས་ཡུལ་མྱ་ངན་ལས་འདས་པ་ལ་
དམིགས། བྱང་ཆུབ་སེམས་དཔའ་ནི་མི་གནས་པའི་མྱ་ངན་ལས་འདས་པ་ལ་
དམིགས་སོ། ། བཞི་པ་ངེས་ཚིག་ནི། ནིཥྛམཱརྒ་ཞེས་བྱ་བ་སྤང་བྱ་དང་ཤེས་བྱ་
ཤེས་པས་མཐར་ཕྱིན་པར་བྱེད་པས་མཐར་ཕྱིན་པའི་ལམ། ཟག་པ་དང་བྲལ་
བས་ཟག་པ་མེད་པའི་དགེ་བའི་རྩ་བ་སྤངས་པའི་ཉོན་མོངས་པ་སླར་མི་སྐྱེ་བར་
བྱེད་པས་ཐག་བསྲིང་བའི་གཉེན་པོ་ཞེས་བྱའོ། ། འདི་དག་ལ་ཐེག་པ་ཐུན་མོང་
བའི་ལུགས་མཛོད་ལས། མྱ་ངན་འདས་སོགས་གོང་ནས་གོང་། ། ཐོབ་པ་ལ་
ནི་དབང་བྱེད་ཕྱིར། ། ཀུན་ཤེས་བྱེད་དང་ཀུན་ཤེས་དང་། ། དེ་བཞིན་ཀུན་
ཤེས་ལྡན་དབང་པོ། ། ཞེས་བཤད་པས་མཐོང་ལམ་ལ་དབང་སྒྱུར་བ་མི་ཤེས་པ་
ཀུན་ཤེས་པར་བྱེད་པའི་དབང་པོ་སྦྱོར་ལམ་ན་ཡོད། སྒོམ་ལམ་ལ་དབང་སྒྱུར་
བ་ཀུན་ཤེས་པར་བྱེད་པའི་དབང་པོ་མཐོང་ལམ་ན་ཡོད། མཐར་ཕྱིན་པའི་
ལམ་ལ་དབང་སྒྱུར་བ་ཀུན་ཤེས་པ་དང་ལྡན་པའི་དབང་པོ་སྒོམ་ལམ་ན་ཡོད་
ཅེས་ཟེར་ལ། ཐེག་པ་ཆེན་པོ་ཐུན་མོང་མ་ཡིན་པ་ནི། དབང་པོ་འདི་དག་གི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
157 །
ཐ་སྙད་མི་འདོགས་སོ། །
གཉིས་པ་ས་བཅུའི་རྣམ་གཞག་ལ་གསུམ་སྟེ། མཚན་ཉིད། རབ་ཏུ་
དབྱེ་བ། སོ་སོའི་རྣམ་གཞག་གོ །
དང་པོ་ནི་ཡོན་ཏན་ཁྱད་པར་ཅན་གྱི་རྟེན་བྱེད་པའོ། ། དབྱེ་ན་གཉིས་
ལས། མོས་པ་སྤྱོད་པའི་སའི་མཚན་ཉིད་ནི་འཕགས་པའི་ཆོས་ལ་འཇུག་པའི་
ཡོན་ཏན་གྱི་རྟེན་བྱེད་པའོ། ། འཇིག་རྟེན་ལས་འདས་པའི་སའི་མཚན་ཉིད་ནི།
འཕགས་པའི་ཡོན་ཏན་ཁྱད་པར་ཅན་གྱི་རྟེན་བྱེད་པའོ། ། དེའང་དབྱེ་ན།
ཉན་ཐོས་ཀྱི་ས་དང་། བྱང་ཆུབ་སེམས་དཔའི་ས་གཉིས་ཏེ། རིན་ཆེན་ཕྲེང་བ་
ལས། ཇི་ལྟར་ཉན་ཐོས་ཐེག་པ་ལས། ། ཉན་ཐོས་ས་ནི་བརྒྱད་བཤད་པ། །
དེ་བཞིན་ཐེག་པ་ཆེན་པོ་ལས། ། བྱང་ཆུབ་སེམས་པའི་ས་བཅུ་བསྟན། ། ཞེས་
གསུངས་པ་ལྟར་རོ། ། གསུམ་པ་སོ་སོའི་རྣམ་པར་གཞག་པ་ལ། ཉན་ཐོས་ཀྱི་
ས་དང་། བྱང་ཆུབ་སེམས་དཔའི་ ས་ གཉིས་ལས། དང་པོ་ལ་བརྒྱད་དེ།
དཀར་པོ་རྣམ་པར་མཐོང་བའི་ས། རིགས་ཀྱི་ས། བརྒྱད་པའི་ས། བསྲབས་
པའི་ས། འདོད་ཆགས་དང་བྲལ་བའི་ས། བྱས་པ་རྟོགས་པའི་ས། ཉན་ཐོས་
ཀྱི་ས། རང་སངས་རྒྱས་ཀྱི་སའོ། ། འོན་ཀྱང་འདི་དག་སྐབས་ཀྱི་དོན་མ་ཡིན་
པས་རེ་ཞིག་བཞག་གོ །
གཉིས་པ་བྱང་ཆུབ་སེམས་པའི་ས་ལའང་བཞི་སྟེ། རབ་ཏུ་དབྱེ་བ།
གྲངས་ངེས་པ། སོ་སོའི་ཡོན་ཏན། མི་དགེ་དོན་ཏོ། ། དང་པོ་ལ་ཡང་བཅུ་
སྟེ། ས་དང་པོ་རབ་ཏུ་དགའ་བ། གཉིས་པ་དྲི་མ་མེད་པ། གསུམ་པ་འོད་
བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ། དྲུག་པ་མངོན་དུ་གྱུར་
པ། བདུན་པ་རིང་དུ་སོང་བ་སྟེ། བདུན་ནི་མ་དག་པའི་ས། བརྒྱད་པ་མི་
གཡོ་བ། དགུ་པ་ལེགས་པའི་བློ་གྲོས། བཅུ་པ་ཆོས་ཀྱི་སྤྲིན། གསུམ་པོ་དག་



158 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་སའོ། ། དེའང་མོས་པ་སྤྱོད་པའི་ས་ང་རྒྱལ་མང་། མ་དག་པའི་ས་བདུན་
ང་རྒྱལ་ཕྲ། དག་པའི་ས་གསུམ་ང་རྒྱལ་མེད་དོ། ། མདོ་སྡེ་རྒྱན་ལས། ང་
རྒྱལ་མང་དང་ང་རྒྱལ་ཕྲ། ། ང་རྒྱལ་མེད་པ་དག་ཏུ་འདོད། ། ཅེས་གསུངས་
པ་ལྟར་རོ། ། གཉིས་པ་གྲངས་ངེས་པ་ནི། ཕ་རོལ་ཏུ་ཕྱིན་པ་བཅུ་ས་བཅུ་སྟེ།
ཕ་རོལ་ཏུ་ཕྱིན་པ་དྲུག་གིས་ས་དྲུག ཐབས་སྟོབས། སྨོན་ལམ། ཡེ་ཤེས་
བཞིས་ས་བཞི་སྟེ་བཅུར་ངེས་སོ། ། གསུམ་པ་སོ་སོའི་ཡོན་ཏན་ལ་གཉིས་ལས།
བྲལ་བའི་ཡོན་ཏན་ནི། སྡུག་བསྔལ་གྱི་ཆུ་བོ་ཆེན་པོ་བཞི་བརྒལ་ཏེ། རྒྱུད་བླ་མ་
ལས། འཕགས་པ་འཆི་དང་ན་བ་དང་། ། རྒ་བའི་སྡུག་བསྔལ་རྩོད་ནས་
སྤངས། ། ལས་དང་ཉོན་མོངས་དབང་གིས་སྐྱེ། ། དེ་ལ་དེ་མེད་ཕྱིར་དེ་
མེད། ། ཅེས་ གསུངས་ པ་ལྟར་རོ། ། ཡང་ འཇིགས་ པ་ལྔ་ པས་ གྲོལ་ཏེ།
སངས་རྒྱས་ཕལ་བོ་ཆེ་ལས། འཚོ་བ་མེད་དང་འཆི་དང་མི་བསྔགས་ངན་འགྲོ་
དང་། ། འཁོར་གྱི་འཇིག་བྲལ་དེ་ལ་བག་ཚའི་རྣམ་པ་མེད། ། ཅེས་གསུངས་
པ་ལྟར་རོ། ། འཚོ་བ་མེད་པ་དང་། དུས་མ་ཡིན་པར་འཆི་བ་དང་། གཏམ་
ངན་དང་། ངན་སོང་དང་། འཁོར་ལ་མི་སྤོབས་པའི་འཇིགས་པ་ལྔ་དང་བྲལ་
བའོ། ། གཞན་ཡང་འཇིགས་པ་བསམ་གྱིས་མི་ཁྱབ་པ་ལས་གྲོལ་བ། མདོ་སྡེ་
ས་བཅུ་པ་ལས། ཇི་སྐད་གསུངས་པ་བཞིན་ནོ། ། དེ་དག་ཀྱང་ས་དང་པོ་ནས་
ས་བཅུ་པའི་བར་ལ་རིམ་གྱིས་འཕེལ་བར་འགྱུར་བ་དོན་གྱིས་ཤེས་པར་བྱའོ། །
འཇིགས་པ་ལས་གྲོལ་ཡང་སྐྱེ་རྒ་ན་འཆིའི་སྡུག་བསྔལ་ཡོད་པ་ལྟར་སྟོན་པ་ནི།
སེམས་ཅན་གྱི་དོན་དུ་བསམས་བཞིན་དུ་སྲིད་པར་སྐྱེ་བ་སྟེ། ཇི་བཞིན་ཡང་
དག་མཐོང་བའི་ཕྱིར། ། སྐྱེ་སོགས་རྣམས་ལས་འདས་གྱུར་ཀྱང་། ། སྙིང་རྗེའི་
བདག་ཉིད་སྐྱེ་བ་དང་། ། འཆི་དང་ན་དང་རྒ་བར་སྟོན། ། ཞེས་གསུངས་པ་
ལྟར་རོ། ། གཉིས་པ་ཐོབ་པའི་ཡོན་ཏན་ནི། མདོ་སྡེ་ས་བཅུ་པ་ལས། སྐད་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 159
ཅིག་མ་གཅིག་ལ་སྐྱེ་བའི་ཕྱིར་ཡོན་ཏན་བརྒྱ་ཕྲག་བཅུ་གཉིས་གསུངས་ཏེ།
ཏིང་ངེ་འཛིན་བརྒྱ་འཐོབ། དེ་ལ་སྙོམས་པར་འཇུག སངས་རྒྱས་བརྒྱ་མཐོང་།
དེ་དག་གི་བྱིན་རླབས་ཤེས། འཇིག་རྟེན་གྱི་ཁམས་བརྒྱ་གཡོ། ཞིང་བརྒྱུར་འགྲོ་
འཇིག་རྟེན་གྱི་ཁམས་བརྒྱ་སྣང་བར་བྱེད། སེམས་ཅན་བརྒྱ་ཡོངས་སུ་སྨིན་པར་
བྱེད། བསྐལ་པ་བརྒྱར་གནས། བསྐལ་པ་བརྒྱའི་སྔོན་དང་ཕྱི་མའི་མཐར་
འཇུག ཆོས་ཀྱི་སྒོ་བརྒྱ་འབྱེད། ལུས་བརྒྱ་སྟོན། ལུས་རེ་རེ་ལའང་འཁོར་
བྱང་ཆུབ་སེམས་དཔའ་བརྒྱ་བརྒྱ་དང་ལྡན་པར་སྟོན་པའོ། ། ཡོན་ཏན་དེ་དག་
ས་གཉིས་པ་ལ་སྟོང་འགྱུར་རོ། ། ས་གསུམ་པ་ལ་འབུམ་འགྱུར། བཞི་པ་ལ་བྱེ་
བ་ཕྲག་བརྒྱ། ལྔ་པ་ལ་བྱེ་བ་ཕྲག་སྟོང་། དྲུག་པ་ལ་བྱེ་བ་ཕྲག་འབུམ། བདུན་
པ་ལ་བྱེ་བ་ཁྲག་ཁྲིག་འབུམ། བརྒྱད་པ་ལ་འཇིག་རྟེན་གྱི་ཁམས་འབུམ་གྱི་རྡུལ་
ཕྲ་རབ་དང་མཉམ་པ། དགུ་བ་ལ་འབུམ་ཕྲག་བཅུའི་རྡུལ་ཕྲ་རབ་དང་མཉམ་
པ། བཅུ་པ་ལ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་དང་མཉམ་པ་ཐོབ་
ཅིང་དེ་ལས་གཞན་པའི་ཡོན་ཏན་ཡང་འབྱུང་། གཞན་སའི་ཡོན་ཏན་རྒྱས་
པར་མདོ་སྡེ་ས་བཅུ་པ་ཉིད་དང་། དགོངས་འགྲེལ་དང་། མདོ་སྡེ་རྒྱན་ལ་
སོགས་པར་ཤེས་པར་བྱའོ། ། བཞི་པ་མིང་གི་དོན་ལ་གཉིས་ལས། ཐུན་མོང་
གི་མིང་དོན་ནི། ས་ལ་བྷཱ་མཱི་ཞེས་ཟེར་ལ། དེའི་སྒྲ་ལས་དྲངས་ནས། མདོ་སྡེ་
རྒྱན་ལས། འབྱུང་པོ་དཔག་མེད་འཇིགས་མེད་ཕྱིར། ། དཔག་ཏུ་མེད་པ་དེ་
དག་ལ། ། ཕྱི་བཞིན་གོང་དུ་བགྲོད་ལྡན་ཕྱིར། ། དེ་དག་ཉིད་ནི་སར་འདོད་
དོ། ། ཞེས་གསུངས་སོ། ། བྷཱུ་ཏ་འབྱུང་པོ། མི། ཨ་མི་ཏ་དཔག་མེད། ཨ་
བྷ་ཡ་འཇིགས་མེད། མི། ཨ་མི་ཏ་ན་དཔག་མེད། བྷུ་ཡ་ཕྱི་བཞིན། ཨུབྷཾ་ག་
མན་གོང་དུ་བགྲོད་ལྡན་ནོ། ། སོ་སོའི་སྒྲ་དོན་ནི། བྱང་ཆུབ་ལ་ནི་ཉེ་བ་
དང་། ། སེམས་ཅན་དོན་གྲུབ་མཐོང་བ་ལ། ། རབ་ཏུ་དགའ་བ་སྐྱེ་འགྱུར་



160 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པས། ། ས་དེ་རབ་ཏུ་དགའ་བར་བཤད། ། ཅེས་བྱ་བ་ལ་སོགས་པ་ལྟར་
རོ། ། དེང་སང་བོད་འདི་ན་ས་ལམ་མི་བགྲོད་པར་འཚང་རྒྱ་བར་འདོད་པ་
དང་། ཡོན་ཏན་མེད་པར་མཐོང་ལམ་སྐྱེ་བར་འདོད་པ་མཐོང་སྟེ། མདོ་རྒྱུད་
བསྟན་བཅོས་ཐམས་ཅད་ནས་དེ་ལྟ་བུ་བཤད་པ་མ་མཐོང་བས་སངས་རྒྱས་ཀྱི་
བསྟན་པ་མ་ཡིན་ནོ། ། དེ་ལྟ་བུའི་ལམ་དང་ས་དེ་དག་ཀྱང་། དོན་དམ་སེམས་
བསྐྱེད་ལ་བརྟེན་ནས། ཤེས་རབ་སྟོང་པ་ཉིད་བསྒོམས་པས་ཉེར་ལེན་གྱི་རྒྱུ་
དང་། ཐབས་སྙིང་རྗེ་ཆེན་པོས་ལྷན་ཅིག་བྱེད་པའི་རྐྱེན་བྱས་ནས་ལམ་ལྔ་
འགྲུབ། ཀུན་རྫོབ་སེམས་བསྐྱེད་ལ་བརྟེན་ནས་ཐབས་སྙིང་རྗེས་ཉེར་ལེན་གྱི་རྒྱུ་
དང་། ཤེས་རབ་སྟོང་པ་ཉིད་ཀྱིས་ལྷན་ཅིག་བྱེད་པའི་རྐྱེན་བྱས་ནས། ས་བཅུ་
ཐོབ་ལ། སངས་རྒྱས་པ་ན་ཡང་ལམ་མཐར་ཐུག་པ། ཆོས་སྐུ་དང་། ས་
མཐར་ཐུག་པ་གཟུགས་སྐུ་ཡིན་ནོ། །
དེ་དག་གིས། སྐྱོན་མེད་པ་ལ་འཇུག་པ་དང་། ཞིང་ཡོངས་སུ་དག་པ་
བཤད་ནས། བདུན་པ་མི་གནས་མྱ་ངན་འདས་པ་དང༌། བྱང་ཆུབ་མཆོག་
དང་སྟོན་པའོ། ། ཞེས་བྱ་བའི་དོན་མཐར་ཐུག་གི་འབྲས་བུ་སྟེ། དེ་ཡང་
མི་གནས་པའི་མྱ་ངན་ལས་འདས་པ་ནི། ཤེས་རབ་ཀྱིས་འཁོར་བ། སྙིང་རྗེས་
མྱ་ངན་ལས་འདས་པ་ལ་མི་གནས་པ་ཡིན་ཏེ། མངོན་རྟོགས་རྒྱན་ལས། ཤེས་
པས་སྲིད་ལ་མི་གནས་ཤིང་། ། སྙིང་རྗེས་ཞི་ལ་མི་གནས་པ། ། ཞེས་པ་ལྟར་
རོ། ། བྱང་ཆུབ་མཆོག་ནི། སངས་རྒྱས་ཀྱི་ཐུན་མོང་དང་། ཐུན་མོང་མ་ཡིན་
པའི་ཡོན་ཏན་མཐའ་དག་ལྷུན་གྱིས་གྲུབ་པ་ཡིན་ནོ། ། སྟོན་པ་ནི་མྱ་ངན་ལས་
འདས་པ་ཆེན་པོ་སྟོན་པ་སྟེ། དེའང་ཉན་ཐོས་ཀྱི་མྱ་ངན་ལས་འདས་པ་ལྟར་
ཟད་པ་དང་། མི་སྐྱེ་བ་ཤེས་པ་ཙམ་མ་ཡིན་གྱི། མྱ་ངན་ལས་འདས་ཀྱང་།
སེམས་ཅན་གྱི་དོན་རྒྱུན་མི་འཆད་པར་འགྱུར་བའོ། ། དེ་དག་གི་དོན་བསྟན་པ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
161
ལ་གསུམ་སྟེ། སངས་རྒྱས་ཀྱི་མཚན་ཉིད། སྐུའི་རྣམ་གཞག ཡོན་ཏན་གྱི་
ཆོས་ཕྱེ་སྟེ་བཤད་པའོ། །
དང་པོ་ནི་སྤངས་པ་དང་། ཡེ་ཤེས་ཕུན་སུམ་ཚོགས་པའོ། ། དེ་ལ་
སྤངས་པ་ནི་ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་
སྤངས་པའོ། ། ཡེ་ཤེས་ནི་ཤེས་བྱའི་ལྟ་བ་དང་། ཇི་སྙེད་པ་མཁྱེན་པ་སྟེ།
སློབ་དཔོན་མ་ཏི་ཙི་ཏྲས། ཐམས་ཅད་མཁྱེན་ལ་ཡོན་ཏན་ཀུན། ། མངའ་ལ་
དེ་ཡང་ཉམས་མི་མངའ། ། ཉེས་པ་བག་ཆགས་དང་བཅས་ཏེ། ། སྐྱོབ་པ་
གཅིག་པུ་ལ་མི་མངའ། ། ཞེས་གསུངས་པ་ལྟར་རོ། །
གཉིས་པ་སྐུའི་རྣམ་གཞག་ལ་གསུམ་སྟེ། སྐུ་གསུམ་དུ་དབྱེ་བ། གཉིས་
སུ་བསྡུ་བ། དེ་ལ་ཡེ་ཤེས་ཡོད་མེད་དཔྱད་པའོ། ། དང་པོ་ལ་གསུམ་ལས།
ངོ་བོ་ཉིད་ཀྱི་སྐུ་ནི་དབྱིངས་རང་བཞིན་གྱིས་རྣམ་པར་དག་པ་སྤང་བྱ་གློ་བུར་གྱི་
དྲི་མ་ལས་གྲོལ་བ་དང་དག་པ་གཉིས་དང་ལྡན་པ་སྟེ། མངོན་རྟོགས་རྒྱན་ལས།
ཐུབ་པའི་ངོ་བོ་ཉིད་སྐུ་ནི། ། ཟག་པ་མེད་པའི་ཆོས་གང་དག ། ཐོབ་གྱུར་
རྣམ་ཀུན་རྣམ་དག་པ། ། དེ་དག་རང་བཞིན་མཚན་ཉིད་ཅན། ། ཞེས་
གསུངས་པ་ལྟར་རོ། ། གཉིས་པ་ལོངས་སྤྱོད་རྫོགས་པའི་སྐུ་ནི་གནས་སྟུག་པོ་
བཀོད་པའི་ཞིང་ཁམས་ན། སྐུ་མཚན་དང་དཔེ་བྱད་ཀྱིས་བརྒྱན་པ། གསུང་
ཐེག་པ་ཆེན་པོའི་ཆོས་ཀྱི་འཁོར་ལོ་རྒྱུན་མི་འཆད་པར་བསྐོར་བ། ཐུགས་ཡེ་
ཤེས་བཞིའི་རང་བཞིན་ཅན། འཁོར་བྱང་ཆུབ་སེམས་དཔའ་ས་བཅུ་པ་རྣམས་
ཚིམ་པར་མཛད་པ་སྟེ། མཚན་ནི་སུམ་ཅུ་རྩ་གཉིས་དང་། ། དཔེ་བྱད་བརྒྱད་
ཅུ་གང་ལྡན་པ། ། ཐེག་ཆེན་ཉེ་བར་ལོངས་སྤྱོད་ཕྱིར། ། ཐུབ་པའི་ལོངས་སྤྱོད་
རྫོགས་སྐུར་བཞེད། ། ཅེས་གསུངས་པ་ལྟར་རོ། ། གསུམ་པ་སྤྲུལ་པའི་སྐུ་ནི།
ངོ་བོ་ལོངས་སྐུའི་བདག་རྐྱེན་ལས་བྱུང་བ། ཡུལ་ནམ་མཁའ་མཐའ་དང་མཉམ་



162
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་གདུལ་བྱ་གང་ན་གནས་པ་ན། དུས་རྒྱུན་མི་འཆད་པར། ཕྲིན་ལས་
སེམས་ཅན་གྱི་དོན་འབའ་ཞིག་མཛད་པ་སྟེ། དེ་ལའང་དབྱེ་ན་སྤྲུལ་པ་གསུམ་
ལས། སྐྱེ་བའི་སྤྲུལ་པ་དགའ་ལྡན་དུ་བཞུགས་པ་ལ་སོགས་པ། མཆོག་གི་སྤྲུལ་
པ་ཤཱཀྱ་ཐུབ་པ་ལ་སོགས་པ་སངས་རྒྱས་ཀྱི་རྣམ་འཕྲུལ་དུ་མ། བཟོའི་སྤྲུལ་པ་དྲི་
ཟའི་རྒྱལ་པོ་རབ་དགའ་གདུལ་བའི་དོན་དུ་པི་ཝང་ལེན་པ་ལ་སོགས་པ་དུ་མ་སྟེ།
དེའང་། གང་གིས་སྲིད་པ་ཇི་སྲིད་པར། ། འགྲོ་ལ་ཕན་པ་སྣ་ཚོགས་དག །
མཉམ་དུ་མཛད་པའི་སྐུ་དེ་ནི། ། ཐུབ་པའི་སྤྲུལ་སྐུ་རྒྱུན་མི་འཆད། ། ཅེས་
གསུངས་པ་ལྟར་རོ། ། མདོ་རྒྱུད་འགའ་ཞིག་ལས། སྐུ་བཞིར་བཤད་པ་ལྟར་
ན་འདིར་བཤད་པའི་ངོ་བོ་ཉིད་ཀྱི་སྐུ་ལ་ཆོས་སྐུར་འདོགས། དེ་ལྟ་བུའི་སྐུ་
གསུམ་དབྱེར་མི་ཕྱེད་པའི་ཁྱད་པར་འགའ་ངོ་བོ་ཉིད་ཀྱི་སྐུར་བཞེད་དོ། ། འོན་
ཀྱང་འདི་གསང་སྔགས་ཀྱི་རྒྱུད་སྡེ་ལས་གཙོ་ཆེར་གྲགས་པས་འདིར་མ་བཤད་
དོ། ། གཉིས་པ་བསྡུ་ན་སྐུ་གསུམ་པོ། དེ་ཡང་ཆོས་སྐུ་དང་གཟུགས་སྐུ་གཉིས་
སོ། ། དེ་ལ་རང་དོན་གྱི་སྐུ་གཞན་དོན་གྱི་སྐུ་ཞེས་བཤད་པའང་ཡོད་དོ། །
ཆོས་སྐུ་དོན་དམ། གཟུགས་སྐུ་ཀུན་རྫོབ་ཀྱི་སྐུ་ཞེས་ཀྱང་གྲགས་སོ། །
གསུམ་པ་དེ་ལ་ཡེ་ཤེས་ཡོད་མེད་དཔྱད་པ་ལ་གསུམ་ལས། དང་པོ་
གཞན་གྱི་ལུགས་དགག་ན། ཁ་ཅིག་སངས་རྒྱས་ལ་རང་རྒྱུད་ཀྱི་བསྡུས་པའི་ཡེ་
ཤེས་ཡོད་དེ་ཐམས་ཅད་མཁྱེན་པ་ཡིན་པའི་ཕྱིར་དང་། ཚོགས་གཉིས་ཀྱི་རྣམ་
སྨིན་གྱི་སྐུ་ཡིན་པའི་ཕྱིར་དང་། ཡེ་ཤེས་མེད་པ་དངོས་མེད་དམ་བེམ་པོར་
འགྱུར་བའི་ཕྱིར་དང་། ཉན་ཐོས་འགོག་པ་དང་མཚུངས་པར་ཐལ་བ་དང་མུ་
སྟེགས་ཆད་ལྟ་བ་དང་མཚུངས་པར་ཐལ་བ་ལ་སོགས་པ་ལུང་དང་རིགས་པ་དུ་
མའི་སྒོ་ནས་ཡེ་ཤེས་མེད་པ་བཀག་ནས་རང་རྒྱུད་ལ་ཡེ་ཤེས་ཡོད་པ་བསྒྲུབ་
བོ། ། ཡང་ཁ་ཅིག་ཡེ་ཤེས་ཡོད་ན་འཁྲུལ་སྣང་ཅན་དང་ངར་འཛིན་ཅན་དུ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 163
འགྱུར་བ་དང་། སེམས་ཙམ་པ་དང་མཚུངས་པ་དང་། མུ་སྟེགས་རྟག་སྨྲ་བ་
དང་ཁྱད་པར་མེད་པར་འགྱུར་བ་ལ་སོགས་པ་ལུང་རིགས་པ་དུ་མའི་སྒོ་ནས་
རང་རྒྱུད་ལ་ཡེ་ཤེས་མེད་པར་བསྒྲུབ་བོ། ། དེ་གཉིས་ཀ་མི་འཐད་དེ་ཡེ་ཤེས་
རང་རྒྱུད་ལ་བདེན་པར་གྲུབ་པ་ཡོད་ན་མུ་སྟེགས་རྟག་སྨྲ་དང་མཚུངས་པ་དང་།
ངར་འཛིན་ཅན་དང་མི་རྟག་པར་འགྱུར་བ་ལ་སོགས་པ་ཡེ་ཤེས་མེད་པར་འདོད་
པས་བརྗོད་པའི་སྐྱོན་འབྱུང་སྟེ་ཡོད་པར་འཛིན་པར་མཚུངས་པའི་ཕྱིར་རོ། །
ཡེ་ཤེས་རང་རྒྱུད་ལ་མེད་པར་གཞན་སྣང་ཡིན་ན་སངས་རྒྱས་ལ་ཡོན་ཏན་མེད་
པར་འགྱུར་རོ། ། ཡང་སངས་རྒྱས་ཡོད་མེད་བརྟག་མེད་ན་ལམ་བསྒོམས་པ་
དོན་མེད་དུ་འགྱུར་ཞིང་། ཡོད་ན་སངས་རྒྱས་ནི་ཡོད་ཡེ་ཤེས་མེད་པས་བེམ་
པོར་འགྱུར་རོ། ། གལ་ཏེ་སངས་རྒྱས་ལ་ཡེ་ཤེས་མེད་ཀྱང་སྨོན་ལམ་གྱིས་གཞན་
དོན་འགྲུབ་བོ་ཞེ་ན། སྨོན་ལམ་གྲུབ་ན་འཚང་རྒྱ་བར་སྨོན་ལམ་བཏབ་པ་དེ་
ཅིའི་ཕྱིར་མི་འགྲུབ་སྟེ། འཚང་རྒྱ་བའི་སྨོན་ལམ་མི་འགྲུབ་ལ། གཞན་དོན་གྱི་
སྨོན་ལམ་འགྲུབ་པའི་རྒྱུ་མཚན་མེད་དེ། གྲུབ་ན་གྲུབ་མཉམ། མི་འགྲུབ་ན་མི་
འགྲུབ་མཉམ་པའི་ཕྱིར་རོ། ། ཡང་སངས་རྒྱས་མེད་ལ་སྨོན་ལམ་ཡོད་ཅེས་ཟེར་
བནི་རིགས་པས་བསྒྲུབ་དཀའ་འོ། ། གཉིས་པ་རང་གི་ལུགས་ལ། དོན་དམ་
དང་ཀུན་རྫོབ་གཉིས་ལས། དང་པོ་ནི་བློའི་ཡུལ་ལས་འདས་པའི་ཕྱིར། ཡོད་
མེད་ཀྱི་མཐའ་ཐམས་ཅད་ལས་གྲོལ་བ་སྟེ། དེ་ལ་དགོངས་ནས་མདོ་ཏིང་ངེ་
འཛིན་རྒྱལ་པོ་ལས། མྱ་ངན་འདས་པའི་ཆོས་ལ་ཆོས་མེད་དེ། ། གང་ཕྱིར་དེ་
མེད་ནམ་ཡང་ཡོད་མི་འགྱུར། ། རྟོག་ཅན་དག་གིས་ཡོད་དང་མེད་ཅེས་
བསྟན། ། དེ་ལྟར་བརྟགས་པས་སྡུག་བསྔལ་ཞི་མ་འགྱུར། ། ཅེས་བྱ་བ་དང་།
སློབ་དཔོན་འཕགས་པས། ཡོད་ཅེས་བྱ་བ་རྟག་པར་འཛིན། ། མེད་ཅེས་བྱ་
བ་ཆད་པར་ལྟ། ། ཞེས་བྱ་བ་ལ་སོགས་པ་དང་། ཡོད་དང་མེད་པ་ལ་སོགས་



164 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཞི། ། ཞི་བ་འདི་ལ་ག་ལ་ཡོད། ། ཅེས་བྱ་བ་ལ་སོགས་པ་གསུངས་ཤིང་།
རབ་ཀྱི་རྩལ་གྱིས་རྣམ་པར་གནོན་པའི་མདོ་ལས་ཀྱང་། ཡེ་ཤེས་ཡོད་མེད་
གཉིས་ཀ་ལས་གྲོལ་བར་བཤད་དོ། ། གཉིས་པ་ཀུན་རྫོབ་ཏུ་ཡང་སེམས་དང་
སེམས་ལས་བྱུང་བ་ལ་ཡེ་ཤེས་སུ་འདོགས་ན། མེད་དེ་འཁྲུལ་པ་ཟད་པའི་ཕྱིར་
རོ། ། ཤེས་བྱ་མ་ལུས་པ་མཁྱེན་པ་ལ་ལྟོས་ནས་ཡེ་ཤེས་ཡོད་དེ། གནས་གྱུར་གྱི་
སྐུ་བརྙེས་པའི་ཕྱིར་རོ། ། གནས་གྱུར་པ་དེ་ཡང་སློབ་དཔོན་ཙནྡྲ་གོ་མིས་སངས་
རྒྱས་ཀྱི་ས་ལས། ཀུན་གཞིའི་རྣམ་ཤེས་གང་ཡིན་པ། ། དེ་ནི་མེ་ལོང་ཡེ་ཤེས་
གྱུར། ། དེ་ ཡང་ ཆོས་ ཀྱི་ དབྱིངས་ ཉིད་ ཀྱི། ། ངོ་བོ་ ཉིད་ དུ་ ཡང་ དག་
གསལ། ། ཉོན་མོངས་ཅན་ཡིད་གནས་གྱུར་པ། ། མཉམ་ཉིད་ཡེ་ཤེས་དག་ཏུ་
འདོད། ། ཡིད་ཀྱི་ཡེ་ཤེས་གནས་གྱུར་པ། ། སོ་སོར་རྟོག་པ་ཅན་ཞེས་བྱ། །
སྒོ་ལྔའི་རྣམ་ཤེས་གནས་གྱུར་པ། ། དེ་ནི་དོན་ཀུན་གྲུབ་པ་ཉིད། ། ཅེས་པ་
ལྟར་རོ། ། དེས་ན་ཀུན་རྫོབ་འཁོར་བ། དོན་དམ་པ་མྱ་ངན་ལས་འདས་པ་སྟེ།
སངས་རྒྱས་མི་གནས་པའི་མྱ་ངན་ལས་འདས་པ་ཟུང་འཇུག་གི་སྐུ་ཡིན་ཏེ།
སློབ་དཔོན་འཕགས་པས། འཁོར་བ་དང་ནི་མྱ་ངན་འདས། སོ་སོའི་ཆར་ནི་
ཤེས་གྱུར་ནས། ། གང་དུ་ཡང་དག་འདྲེས་གྱུར་པ། ། ཟུང་དུ་འཇུག་པར་དེ་
བཤད་དོ། ། ཞེས་གསུངས་པ་དང་། ཟུང་འཇུག་ཏིང་འཛིན་ལ་གནས་ནས།
སླར་ཞིང་གང་ལའང་མི་སློབ་བོ། ། འདི་ནི་རྫོགས་པའི་རྣལ་འབྱོར་པ། ། རྡོ་
རྗེ་འཛིན་པ་ཆེན་པོ་འདིར། ། རྣམ་པ་ཀུན་གྱི་མཆོག་ལྡན་པ། ། ཐམས་ཅད་
མཁྱེན་པར་དེ་ནས་འགྱུར། ། ཅེས་གསུངས་པ་ལྟར་རོ། ། དེས་ན་སློབ་དཔོན་
འཕགས་པའང་ལྟ་བའི་སྐབས་སུ་མཐར་ཐུག་དེ་བཞིན་ཉིད་རྟོགས་པ་སྤྲོས་བྲལ་
མཛད་ལ། སྒོམ་པའི་སྐབས་སུ་མཐར་ཐུག་དོན་དམ་དང་མི་འགལ་བའི་ཐབས་
མཁས་པ་ཉམས་སུ་ལེན་པ། འབྲས་བུའི་སྐབས་སུ་མཐར་ཐུག་མི་གནས་པའི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
165
མྱ་ངན་ལས་འདས་པའི་ཟུང་འཇུག་ལ་མཛད་པ་ཡིན་ནོ། ། གསུམ་པ་རྩོད་པ་
སྤང་བ་ནི། ཡེ་ཤེས་དེ་རང་སྣང་ཡིན་ན་ཡེ་ཤེས་ཡོད་པ་ལ་བརྗོད་པའི་སྐྱོན་འོང་
ཞིང་། གཞན་སྣང་ཡིན་ན་ཡེ་ཤེས་མེད་པ་ལ་བརྗོད་པའི་སྐྱོན་མཚུངས་སོ་ཞེ་ན།
རང་སྣང་གཞན་སྣང་དུ་འཛིན་ན་གཟུང་འཛིན་ཡིན་ལ། གཟུང་འཛིན་གནས་
གྱུར་པས་གཟུང་འཛིན་ལས་གྲོལ་བའི་ཡེ་ཤེས་འགྲུབ་སྟེ། དེའི་ཕྱིར་མེ་ལོང་ལྟ་
བུའི་ཡེ་ཤེས་ལ་སོགས་པའི་མིང་འཐོབ་བོ། ། དེས་ན་མདོ་སྡེ་རྒྱན་ལས། མེ་
ལོང་ཡེ་ཤེས་ང་ཡི་མེད། ། ཡོངས་སུ་མ་ཆད་རྟག་པར་ལྡན། ། ཞེས་བྱ་བ་ལ་
སོགས་པ་དང་། ཡེ་ཤེས་གྲུབ་པ་ལས། དེ་བཞིན་གཤེགས་ཀུན་ཡེ་ཤེས་ནི། །
རང་ཉིད་དང་ནི་འགྲོ་བ་ཡང་། ། དངོས་ཀུན་གཅིག་པར་ཐུགས་ཆུད་པས། །
མཉམ་ཉིད་ཡེ་ཤེས་ཞེས་བཤད་དོ། ། ཞེས་གསུངས་པ་ལྟར་རོ། ། ཉོན་མོངས་
པ་ཅན་གྱི་ཡིད་རང་བཞིན་མཉམ་པ་ཉིད་ཀྱི་ཡེ་ཤེས་སུ་གནས་གྱུར་པས་ན་རང་
རྒྱུད་གཞན་རྒྱུད་ཀྱི་ཐ་སྙད་ལས་གྲོལ་ལོ། ། རྣམ་འགྲེལ་ལས་ཀྱང་། གཟུགས་
སོགས་དང་ནི་སེམས་དེ་ལྟར། ། གཟུང་བའི་མཚན་ཉིད་དཔྱོད་པ་འདི། ། མ་
དག་བློ་ཅན་ལ་ཡིན་གྱི། ། རྣལ་འབྱོར་རྟོགས་པ་བསམ་མི་ཁྱབ། ། ཅེས་བྱ་བ་
དང་། རྒྱུད་གཞན་གྲུབ་པ་ལས། གནས་གྱུར་པའི་ཡེ་ཤེས་བསམ་གྱིས་མི་ཁྱབ་
པར་གསུངས་པ་ལྟར་རོ། ། གསུམ་པ་ཡོན་ཏན་གྱི་ཆོས་ཕྱེ་སྟེ་བཤད་པ་ལ་
གཉིས། ། ཐུན་མོང་དང་ཐུན་མོང་མ་ཡིན་པའོ། ། དེ་ལྟ་བུའི་ཐུན་མོང་དང་
ཐུན་མོང་མ་ཡིན་པའི་ཡོན་ཏན་དེ་དག་རང་གཞན་གྱི་རྒྱུད་ལ་བསོད་ནམས་ཆེན་
པོ་ཐོབ་པར་འདོད་པས་ཚིགས་སུ་བཅད་པའི་དབྱངས་ཀྱིས་བསྟོད་པར་བྱ་སྟེ།
དེའང་ཐོག་མར་མདོ་སྡེ་རྒྱན་ལས་འབྱུང་བ་ལྟར་བརྗོད་ལ། དེར་ཅུང་ཟད་མ་
རྫོགས་པ་ བདག་ ཉིད་ ཀྱིས་ཚིགས་སུ་བཅད་ པས་ ཁ་ བསྐང་སྟེ་བརྗོད་ པར་
བྱའོ། ། དེ་དག་ཀྱང་འདི་ལྟ་སྟེ། སེམས་ཅན་རྣམས་ལ་བརྩེ་བ་ཅན། ། ཕྲད་



166
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་བྲལ་བའི་དགོངས་པ་ཅན། ། མི་འབྲལ་བདེ་བའི་དགོངས་པ་ཅན། །
ཕན་དགོངས་ཁྱོད་ལ་ཕྱག་འཚལ་ལོ། ། ཚད་མེད་པ་བཞི་ཡང་བསྡུ་ན་ཕན་བདེ་
གཉིས་ལས། བདེ་བའི་དགོངས་པ་ནི། བདེ་བ་དང་ཕྲད་པར་འདོད་པ་
བྱམས་པ། སྡུག་བསྔལ་དང་བྲལ་བར་འདོད་པ་སྙིང་རྗེ། དེ་གཉིས་དང་མི་
འབྲལ་བར་འདོད་པ་དགའ་བ་སྟེ་གསུམ་མོ། ། ཕན་པའི་དགོངས་པ་ནི་བཏང་
སྙོམས་ཀྱི་བདེ་བ་ལ་ཆགས། སྡུག་བསྔལ་ལ་སྡང་བའི་ཀུན་ནས་ཉོན་མོངས་པ་
གཉིས། སྙོམས་པས་གཏན་དུ་ཕན་པར་དགོངས་པའོ། ། རྣམ་ཐར་ཟིལ་
གནོན་ཟད་པར་གྱི་སྐྱེ་མཆེད་ནི། ཐུབ་པའི་སྒྲིབ་ཀུན་ངེས་པར་གྲོལ། །
འཇིག་རྟེན་ཐམས་ཅད་ཟིལ་གྱིས་གནོན། ། ཁྱོད་ཀྱི་མཁྱེན་པས་ཤེས་བྱར་
ཁྱབ། ། ཐུགས་གྲོལ་ཁྱོད་ལ་ཕྱག་འཚལ་ལོ། ། གཟུགས་ཅན་གཟུགས་ལ་ལྟ་
བའི་རྣམ་པར་ཐར་པ་ལ་སོགས་པ་བརྒྱད་ནི། འཇིག་རྟེན་པའི་སྒྲིབ་པ་གཉིས་
ཀ་ལས་མ་གྲོལ། ཉན་ཐོས་དང་རང་རྒྱལ་གྱིས་ཉོན་མོངས་པའི་སྒྲིབ་པ་སྤངས།
སངས་རྒྱས་ཀྱིས་ཤེས་བྱའི་སྒྲིབ་པ་ལས་ཀྱང་གྲོལ། ཟིལ་གྱིས་གནོན་པ་ལ།
འཇིག་རྟེན་པས་རང་གི་སྤྱོད་ཡུལ་ཙམ་ཟིལ་གྱིས་གནོན། ཉན་ཐོས་ཀྱིས་སྟོང་
གཉིས་བར་མ། རང་རྒྱལ་གྱིས་སྟོང་གསུམ། སངས་རྒྱས་ཀྱིས་འཇིག་རྟེན་
ཐམས་ཅད་ཟིལ་གྱིས་གནོན། ཟད་པར་བཅུ་ནི། འཇིག་རྟེན་པས་རྒྱ་ཆུང་ངུ་
ཤེས། ཉན་ཐོས་དང་རང་རྒྱལ་རྒྱ་ཆེ། སངས་རྒྱས་ཤེས་བྱ་ཐམས་ཅད་ལ་ཡེ་
ཤེས་ཁྱབ་པར་གཟིགས་ཤིང་། འཇིག་རྟེན་པ་མ་གྲོལ་ཞིང་། ཉན་ཐོས་དང་
རང་རྒྱལ། ཉོན་མོངས་པའི་བག་ཆགས་དང་ཤེས་བྱའི་སྒྲིབ་པ་ལས་མ་གྲོལ་ལ།
འདི་གྲོལ་བ་ཡིན་ནོ། ། འདི་གསུམ་གྱིས་ནི། ཡོན་ཏན་གྱི་མི་མཐུན་པའི་
ཕྱོགས་ཐམས་ཅད་ལས་རྣམ་པར་གྲོལ་བས་ན་ཐུགས་གྲོལ་ལོ། ། རྒྱལ་བའི་ཉོན་
མོངས་པ་མེད་པ་ནི། སེམས་ཅན་རྣམས་ནི་མ་ལུས་པའི། ། ཉོན་མོངས་མ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
167
ལུས་ཐམས་ཅད་འདུལ། ། ཉོན་མོངས་འཇོམས་མཛད་ཉོན་མོངས་ལ། །
ཐུགས་རྗེར་བཅས་ཁྱོད་ལ་ཕྱག་འཚལ། ། སེམས་ཅན་ཐམས་ཅད་ཀྱི་ཉོན་
མོངས་པ་འདུལ་བ་དང་། ཉོན་མོངས་པའི་གཉེན་པོ་མཛད་པ་དང་། སྐྱེ་བོ་
ཉོན་མོངས་པ་ཅན་ལ་བརྩེ་བར་མཛད་པ་སྟེ། ཉན་ཐོས་ལ་སོགས་པ་གཞན་
གྱིས་ནི་རང་ལ་དམིགས་ནས། ཉོན་མོངས་པ་སྐྱེ་བ་ཙམ་སྤོང་གི་གཞན་གྱི་སེལ་
བར་མི་བྱེད་དོ། ། སྨོན་ནས་མཁྱེན་པ་ནི། ལྷུན་གྱིས་གྲུབ་ཅིང་ཆགས་མི་
མངའ། ། ཐོགས་པ་མི་མངའ་རྟག་པར་ཡང་། ། མཉམ་པར་གཞག་ཅིང་འདྲི་
ཀུན་གྱི། ། ལན་ལྡོན་ཁྱོད་ལ་ཕྱག་འཚལ་ལོ། ། ཉན་ཐོས་ཀྱི་སྨོན་ནས་མཁྱེན་
པནི། འབད་པ་དང་སྙོམས་འཇུག་ལ་བརྟེན་ནས་ཉི་ཚེ་བ་ཙམ་ཤེས་ཀྱི། ཐེ་
ཚོམ་ཐམས་ཅད་གཅོད་མི་ནུས་ལ། སངས་རྒྱས་ནི་ལྷུན་གྱིས་གྲུབ་པ་དང་།
ཆགས་པ་མི་མངའ་བ་དང་། ཤེས་བྱ་ལ་ཐོགས་པ་མེད་པ་དང་། རྟག་ཏུ་
མཉམ་པར་གཞག་པ་དང་། འདྲི་བ་ཐམས་ཅད་ཀྱི་ཐེ་ཚོམ་གཅོད་པའོ། ། སོ་
སོ་ཡང་དག་པར་རིག་པ་ནི། རྟེན་དང་བརྟེན་པ་བཤད་བྱ་དང་། ། གསུང་
དང་མཁྱེན་པ་འཆད་བྱེད་ལ། ། བློ་གྲོས་རྟགས་ཐོགས་མི་མངའ་བས། །
ལེགས་སྟོན་ཁྱོད་ལ་ཕྱག་འཚལ་ལོ། ། རྟེན་ཆོས་མཚན་གཞི་དང༌། དེ་ལ་
བརྟེན་པ་དོན་མཚན་ཉིད་གཉིས་ནི་བཤད་པར་བྱ་བའོ། ། གསུང་ངེས་པའི་
ཚིག་སྒྲ་དོན་དང་། མཁྱེན་པ་སྤོབས་པ་གཉིས་ནི་འཆད་བྱེད་དོ། ། མངོན་
པར་ཤེས་པ་ནི། གཤེགས་ནས་སྤྱོད་པ་མཁྱེན་པར་མཛད། ། དེ་དག་སྐད་
ཀྱིས་སེམས་ཅན་གྱི། ། འོང་དང་འགྲོ་དང་ངེས་འབྱུང་ལ། ། ལེགས་འདོམས་
ཁྱོད་ལ་ཕྱག་འཚལ་ལོ། ། སྐུའི་ཆོ་འཕྲུལ་རྫུ་འཕྲུལ་གྱི་མངོན་ཤེས་ཀྱིས་གདུལ་བྱ་
གང་ན་གནས་པ་དེར་གཤེགས་པའོ། ། ཐུགས་ཀྱི་ཀུན་བརྗོད་པའི་ཆོ་འཕྲུལ་
གྱིས་གཞན་གྱི་སེམས་མཁྱེན་པའོ། ། གསུང་གི་རྗེས་སུ་བསྟན་པའི་ཆོ་འཕྲུལ་



168 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཞི་ལས། ལྷའི་རྣ་བས་དེ་དག་གི་སོ་སོའི་སྐད་མཁྱེན་པའོ། ། གཉིས་པ་དོན་
གྱི་དབྱེ་བ་སྟེ། སྔོན་གྱི་གནས་རྗེས་སུ་དྲན་པས་སྔོན་གྱི་མཐའ་ནས་འདིར་འོང་
བ་དང་། འཆི་འཕོ་དང་སྐྱེ་བ་ཤེས་པ་ལྷའི་མིག་གིས་ཇི་ལྟར་འདི་ནས་ཕྱི་མའི་
མཐར་འགྲོ་བ་དང་། ཟག་པ་ཟད་པ་མཁྱེན་པས་འཁོར་བ་ལས་ངེས་པར་
འབྱུང་བ། མཁྱེན་པ་ལྟར་གདམས་ངག་སྩོལ་བས་དུས་གསུམ་ལ་རྨོངས་པ་
སྤངས་པ་ཉིད་ཀྱི་ཕྱིར་རོ། ། མངོན་ཤེས་སྔ་མ་ལྔ་ནི་ཟག་བཅས་འཇིག་རྟེན་པ་
དང་ཐུན་མོང་བ་ཡིན་ལ། ཕྱི་མ་དྲུག་པ་ནི། ཟག་མེད་སློབ་པ་དང་ཐུན་མོང་
མ་ཡིན་ནོ། ། མཚན་དང་དཔེ་བྱད་ནི། ལུས་ཅན་ཀུན་གྱིས་ཁྱོད་མཐོང་
ན། ། སྐྱེས་བུ་དམ་པ་ལགས་པར་འཚལ། ། མཐོང་བ་ཙམ་གྱིས་རབ་དང་བར།།
མཛད་པ་ཁྱོད་ལ་ཕྱག་འཚལ་ལོ། ། སྐྱེས་བུ་ཆེན་པོར་མཚོན་པའི་མཚན་སུམ་ཅུ་
རྩ་གཉིས་དང་། དེ་མཛེས་པར་བྱེད་པ་དཔེ་བྱད་བཟང་པོ་བརྒྱད་ཅུས་བརྒྱན་
པས་དེའི་ཕྲིན་ལས་མཐོང་བ་ཙམ་གྱིས་ཐམས་ཅད་དད་པར་མཛད་པའོ། །
ཡོངས་སུ་དག་པ་བཞི་ནི། ལེན་དང་གནས་དང་གཏོང་བ་དང་། ། སྤྲུལ་དང་
ཡོངས་སུ་བསྒྱུར་བ་དང་། ། ཏིང་ངེ་འཛིན་དང་ཡེ་ཤེས་ལ། ། མངའ་བརྙེས་
ཁྱོད་ལ་ ཕྱག་འཚལ་ལོ། ། ཡོངས་སུ་དག་པ་བཞིས་དབང་བཞི་བསྟན་ཏེ།
རྟེན་ཡོངས་སུ་དག་པ་ནི། ཉོན་མོངས་པའི་བག་ཆགས་ཐམས་ཅད་རྟེན་ལས་
མ་ལུས་པར་སྤངས་པས་ལུས་གང་བཞེད་པ་ལེན་པ་དང་། ཅི་བཞེད་པར་སྐུ་ཚེ་
གནས་པ་དང་། ནམ་འདོད་པ་ན་ གཏོང་བ་ གསུམ་ ལ་ དབང་བའོ། །
དམིགས་པ་ཡོངས་སུ་དག་པ་ནི། མེད་པ་སྤྲུལ་བ་དང་། ཡོད་པ་བསྒྱུར་བ་ལ་
དབང་འབྱོར་བ་དང་། ཐུགས་ཡོངས་སུ་དག་པ་ནི། གནས་ངན་ལེན་ཐམས་
ཅད་དང་བྲལ་ཞིང་དགེ་བ་ཐམས་ཅད་བསགས་པས། རྣམ་པ་ཐམས་ཅད་དུ་
ཏིང་ངེ་འཛིན་ཐམས་ཅད་ལ་དབང་བའོ། ། ཤེས་རབ་ཡོངས་སུ་དག་པ་ནི།



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
169
མ་རིག་པ་རྒྱུན་བཅད་པས་ཤེས་བྱ་ཐམས་ཅད་ལ་ཡེ་ཤེས་སྒྲིབ་པ་མེད་པ་ལ་
དབང་བའོ། ། སྟོབས་བཅུ་ནི། ཐབས་དང་སྐྱབས་དང་དག་པ་དང་། །
ཐེག་ཆེན་ངེས་པར་འབྱུང་བ་ལས། ། སེམས་ཅན་རྣམས་ནི་རབ་སླུ་བའི། །
བདུད་འཇོམས་ཁྱོད་ལ་ཕྱག་འཚལ་ལོ། ། གནས་དང་གནས་མ་ཡིན་པ་མཁྱེན་
པའི་སྟོབས་དང་། ལས་བདག་གིར་བྱ་བ་མཁྱེན་པའི་སྟོབས་དང་། ཁམས་སྣ་
ཚོགས་པ་མཁྱེན་པའི་སྟོབས་དང་། མོས་པ་སྣ་ཚོགས་པ་མཁྱེན་པའི་སྟོབས་
དང་། དབང་པོ་མཆོག་ དང་ མཆོག་ མ་ ཡིན་ པ་ མཁྱེན་ པའི་ སྟོབས་ དང་།
ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་དང་། དབང་པོ་དང་སྟོབས་
དང་བྱང་ཆུབ་ཀྱི་ཡན་ལག་དང་བསམ་གཏན་དང་རྣམ་པར་ཐར་པ་དང་།
ཏིང་ངེ་འཛིན་དང་། སྙོམས་པར་འཇུག་པ་དང་། ཀུན་ནས་ཉོན་མོངས་པ་
དང་། རྣམ་པར་བྱང་བའི་རྣམ་པར་བཀོད་པ་མཁྱེན་པའི་སྟོབས་དང་། སྔོན་
གྱི་གནས་རྗེས་སུ་དྲན་པ་མཁྱེན་པའི་སྟོབས་དང་། ལྷའི་མིག་གིས་འཆི་འཕོ་བ་
དང་སྐྱེ་བ་མཁྱེན་པའི་སྟོབས་དང་། ཟག་པ་ཟད་པ་མཁྱེན་པའི་སྟོབས་སོ། །
གནས་ལས་ ཁམས་མོས་དབང་པོ་དང་། ། ཀུན་འགྲོ་བཀོད་དང་སྔོན་ གྱི་
གནས། ། འཆི་འཕོ་ཟག་པ་མེད་མཁྱེན་པ། ། འདི་དག་ཐུབ་པའི་སྟོབས་བཅུ་
ཡིན། ། བསྡུ་བའི་ཚིགས་བཅད་དོ། ། འདིར་ནི་དེ་དག་གི་ལས་ཕྱོགས་གཅིག་
ཏུ་གསུངས་ཏེ། དེའང་དོན་བཞི་ལས་སེམས་ཅན་སླུ་བའི་བདུད་འཇོམས་
པའོ། ། དེ་ལ་ཐབས་ལས་སླུ་བ་ནི། གསོད་པའི་མཆོད་སྦྱིན་དང་ཆུ་ལ་ལྕེབ་པ་
ལ་སོགས་པས་མཐོ་རིས་དང་ཐར་པ་ཐོབ་པར་སྟོན་པ་ནི་གནས་དང་གནས་མ་
ཡིན་པ་མཁྱེན་པས་བཟློག་སྟེ། རྒྱུ་འབྲས་ཕྱིན་ཅི་མ་ལོག་པ་གཟིགས་པས་དགེ་
བ་ལས་མཐོ་རིས་སུ་འགྲོ་བའི་གནས་ཡོད། སྡིག་པ་ལ་གནས་མེད་པ་ལ་སོགས་
པམཁྱེན་པའོ། ། སྐྱབས་ལས་སླུ་བ་ནི། སྡིག་པ་བྱས་བསོད་ནམས་མ་བྱས་



170
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱང་དབང་ཕྱུག་དང་ཁྱབ་འཇུག་ལ་སོགས་པ་མགུ་བར་བྱས་ན་ངན་འགྲོ་ལས་
སྐྱོབ་པ་ལ་སོགས་པ་སྨྲ་བ་ནི་ལས་བདག་གིར་བྱ་བ་མཁྱེན་པས་འཇོམས་ཏེ།
སྦྱིན་པ་ལ་སོགས་པའི་བསོད་ནམས་གྱི་ལས་ཀྱིས་བདེ་བར་འགྱུར་གྱི། དབང་
ཕྱུག་ལ་སོགས་པས་བདེ་བའི་རྒྱུར་མི་འགྱུར་ཏེ། མདོ་སྡེ་རྒྱན་ལས། སྦྱིན་
སོགས་རྫོགས་པའི་བྱང་ཆུབ་ཀྱི། ། རྟེན་ཡིན་དབང་ཕྱུག་སོགས་མ་ཡིན། །
ཞེས་གསུངས་སོ། ། དག་པ་ལས་སླུ་བ་ནི། ཟག་པ་དང་བཅས་པའི་ལས་ཁྲུས་
དང་། དཀའ་ཐུབ་ལ་སོགས་པས་དག་པར་སྨྲ་མོད། ། དེ་ནི་ལམ་མ་ཡིན་ཏེ།
བསམ་གཏན་ལ་སོགས་པ་རྣམ་པར་དག་པའི་ལམ་དུ་སྟོན་པ། བསམ་གཏན་
དང་ཏིང་ངེ་འཛིན་དང་སྙོམས་འཇུག་མཁྱེན་པའི་སྟོབས་ཀྱིས་བཟློག་གོ། །
ངེས་པར་འབྱུང་བ་ལས་སླུ་བ་ནི། སྣོད་དང་མི་མཐུན་པའི་ལམ་སྟོན་པའོ། །
དེ་ནི་དབང་པོ་མཆོག་དང་མཆོག་མ་ཡིན་པ་མཁྱེན་པ་ལ་སོགས་པ་སྟོབས་ལྷག་
མ་བདུན་གྱིས་འཇོམས་ཏེ། འདི་ལྟར་དབང་པོ་མཆོག་དང་མཆོག་མ་ཡིན་པ་
མཁྱེན་པ་ནི་དད་པ་ལ་སོགས་པ་ལྔ་པོ་ཆུང་ངུ་དང་འབྲིང་དང་ཆེན་པོ་མཁྱེན་
ནས་དེ་དང་འཚམ་པར་ཆོས་གསུང་བའོ། ། མོས་པ་སྣ་ཚོགས་ནི་སེམས་ཅན་གྱི་
འདོད་པ་དང་རྟོགས་པ་ཆེ་འབྲིང་གསུམ་མཁྱེན་པའོ། ། ཁམས་སྣ་ཚོགས་ནི་
རིགས་ཅན་གསུམ་དང་འདོད་ཆགས་ལ་སོགས་པའི་སྤྱོད་པ་བརྒྱད་ཁྲི་བཞི་སྟོང་
གི་ཁམས་རྣམས་མཁྱེན་པའོ། ། ཀུན་ཏུ་འགྲོ་བའི་ལམ་ནི་དེ་དག་ཉིད་ཀྱི་འཇུག་
པའི་སྒོ་དང་འཚམ་པ་འདོད་ཆགས་ཀྱི་གཉེན་པོར་མི་སྡུག་པ་བསྒོམ་པ་ལ་སོགས་
པ་མཁྱེན་པའོ། ། སྔོན་གྱི་གནས་རྗེས་སུ་དྲན་པ་ནི་ཕྱོགས་ཐམས་ཅད་ན་སེམས་
ཅན་གྱི་རིགས་སྣ་ཚོགས་ཀྱི་མིང་དང་བརྡ་ཐ་དད་པ། སྔོན་གྱི་གནས་རྣམ་པ་དུ་
མགཞི་བརྒྱད་ལ་བརྟེན་པའི་སྤྱོད་པ་དྲུག་རྗེས་སུ་དྲན་པ་སྟེ། གཞི་བརྒྱད་ནི་
མིང་འདི་ཞེས་བྱའོ། ། རིགས་དང་། རུས་དང་། ཟས་དང་། བདེ་སྡུག་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 171 །
དང་། ཚེ་ཚད་དང་། ཡུན་དང་། ཚེ་འདི་ཙམ་ཞིག་ཐུབ་ཅེས་བྱའོ། ། དེ་
དག་ལ་བརྟེན་པའི་སྤྱོད་པ་དྲུག་ནི་བོད་པའི་བརྡ་དང་། རྒྱལ་རིགས་ལ་སོགས་
པའི་རིགས་དང་། ཕ་མ་དང་། ཟས་སྐོམ་ལ་སོགས་པའི་བྱ་བ་དང་། དར་
རྒུད་དང་། ཚེའི་རྣམ་པ་སྣ་ཚོགས་སོ། ། རྣམ་པ་ནི་སྤྱོད་པ་དྲུག་གོ ། དོན་
རྟགསནི་གཞི་བརྒྱད་དོ། ། ལྷའི་མིག་ནི་ལྷའི་གནས་སུ་བསམ་གཏན་བཞིའི་
འབྲས་བུ་སྟེ་ཤིན་ཏུ་རྫོགས་ཤིང་དག་པའི་བསམ་གཏན་ལ་བརྟེན་པས་ན་ཤིན་ཏུ་
དག་པའོ། ། འདོད་པའི་ལྷ་ལ་ནི་དེ་དང་མི་མཐུན་པ་ཙམ་ཡོད་ཀྱི། མི་ལ་དེ་
ཡང་མེད་པས་ན་མི་ལས་འདས་པའོ། ། དེའི་ཡུལ་ནི་སེམས་ཅན་འཆི་བ་དང་
བར་དོར་སྐྱེ་བ་གཉིས་སོ། ། མུན་པ་ལ་འཇུག་པ་ཕྱ་ར་ནག་པོའམ་མུན་ནག་ཏུ་
འགྲོ་བ་ལྟ་བུ་ཁ་དོག་ངན་པ་དང་། སྣང་བར་འགྲོ་བ་ཟླ་བའི་འོད་དམ། ཝཱ་རཱ་
ཎ་སཱའི་རས་ལྟ་བུ་ཁ་དོག་བཟང་པོ། ངན་པ་དང་བཟང་པོ་ཡང་དེ་དག་ཉིད་དེ།
ངན་འགྲོ་དང་བདེ་འགྲོར་འགྲོ་བས་སོ། ། ལུས་དང་ངག་དང་ཡིད་ཀྱི་ཉེས་པ་
སྤྱོད་པ་དང་ལྡན་པའི་ཚུལ་ཁྲིམས་འཆལ་པ་ཀུན་སློང་དང་བཅས་པའོ། ། ལོག་
པར་ལྟ་བ་ལ་ནི་གཉིས་ཏེ། ཐམས་ཅད་ལ་སྐུར་པ་འདེབས་པ་དང༌། འཕགས་
པ་ལ་སྐུར་པ་འདེབས་པའོ། ། དེས་ལོག་པའི་ལས་ཀྱི་རྒྱུ་དང་འབྲས་བུ་ལ་
མངོན་པར་ཞེན་པས་ལོག་པའི་ལས་མངོན་པར་འདུ་བྱེད་དེ། ཆོས་ཡང་དག་
བླངས་པ་དང་ད་ལྟར་བདེ་ལ། ཕྱི་མར་སྡུག་བསྔལ་བ་དང་། གཉིས་ཀར་སྡུག་
བསྔལ་བར་འགྱུར་བ་གཉིས་ལེན་ཏོ། ། ངན་འགྲོའི་རྒྱུའི་གཙོ་བོ་ཡིན་པས་རྒྱུ་
དང་རྐྱེན་དེས་ཞེས་བྱ་བའོ། ། ལུས་ཞིག་པ་ནི་མིང་དང་གཟུགས་ཕན་ཚུན་
འབྲེལ་ཞིག་པའོ། ། འཆི་བའི་འོག་ནས་འཆི་བ་ཐམས་ཅད་ལས་འདི་ཐ་ཆད་
ཡིན་པས་སོ། ། ངན་སོང་ནི་ཆོས་ངན་པ་དང་། ཡ་ང་བར་སྤྱོད་པས་ངན་པར་
སོང་བས་སོ། ། ངན་འགྲོ་ནི་སྡུག་བསྔལ་དྲག་པོ་དང་ཡུན་རིང་བ་དང་བར་མ་
--



172
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆད་པ་དང་། མང་པོ་མྱང་བར་འགྱུར་བས་སོ། ། ལོག་པར་ལྟུང་བ་ནི་འོག་ན་
གནས་ཤིང་། གཡང་ས་ཆེས་ཉམ་ང་བ་དང་། སྙིང་རྗེ་བའི་སྒྲ་ཆེར་འབྱིན་པས་
སོ། ། སེམས་ཅན་དམྱལ་བ་ནི་རང་བཞིན་དང་། ལུས་དང་དངོས་པོ་བསྟན་
པའོ། ། དེ་ཁོ་ན་སྨོས་པ་ནི་ཤས་ཆེར་སྒྱིད་ལུག་པའི་གནས་ཡིན་པས་ཏེ་ངན་
སོང་ཀུན་མཚོན་པའོ། ། དགེ་བའི་ཕྱོགས་ནི་ཐམས་ཅད་དེ་ལས་ཟློག་པ་སྟེ།
བདེ་འགྲོ་ལེགས་པར་སྤྱོད་པ་སྔོན་དུ་འགྲོ་བས་སོ། ། མཐོ་རིས་ནི་བདེ་བ་ལ་
ལོངས་སྤྱོད་པ་མཆོག་ཡིན་པས་སོ། ། ཟག་པ་ཟད་པ་མཁྱེན་པ་ནི་ཐམས་ཅད་
ཀྱིབག་ལ་ཉལ་མ་ལུས་པ་སྤངས་པ། གཉེན་པོ་ཟག་པ་མེད་པའི་སེམས་དང་
ཤེས་རབ་མཆོག་ཏུ་གྱུར་པའི་སེམས་དང་། ལྷག་པའི་ཤེས་རབ་ཀྱིས་བསྡུས་པ་
སྟེ། ཟག་པ་མེད་པའི་སེམས་རྣམ་པར་གྲོལ་བ་དང་། ཤེས་རབ་རྣམ་པར་གྲོལ་
བའོ། ། དེའང་སྔར་ལམ་བསྒོམ་པ་ལ་བརྟེན་ཏེ་སྲིད་པ་ཐ་མ་དེ་ཉིད་ལ་ཐོབ་
ནས། བདག་གིས་ཐོབ་བོ་ཞེས་མངོན་པར་ཤེས་པ་དྲུག་པོས་རང་གིས་ཇི་ལྟ་
བར་ཤེས་པས་འདོད་ན་གཞན་ལ་ཡང་སྟོན་པས་ན་ཚེ་འདི་ལ་རང་གི་མངོན་
པར་ཤེས་པས་མངོན་སུམ་ དུ་བྱས་ཏེ། རྗོད་ པར་བྱེད་ཅེས་བྱའོ། ། མི་
འཇིགས་པ་བཞི་ནི། རང་གཞན་དོན་དུ་ཡེ་ཤེས་དང་། ། སྤངས་དང་ངེས་
འབྱུང་གེགས་མཛད་ལ། ། སྟོན་མཛད་མུ་སྟེགས་གཞན་དག་གིས། ། མི་བརྫི་
ཁྱོད་ལ་ཕྱག་འཚལ་ལོ། ། རང་གི་དོན་དང་གཞན་གྱི་དོན་དང་སྤངས་པ་དང་
ངེས་པར་འབྱུང་བའི་གེགས་བྱེད་པའི་ཆོས་བཞི་སྟོན་པ་ལ་འཇིག་རྟེན་པའི་ང་
རྒྱལ་ཅན་རྣམས་ཀྱི་ནང་དུ་འཇིགས་པ་དང་། ཡ་ང་བ་དང་བག་ཚ་བ་མེད་པར་
དེ་དག་ཟིལ་གྱིས་གནོན་པ་སྟེ། སྐྱེ་བའི་གནས་ལ་ང་རྒྱལ་བ་ལྷ་དང་། རྫུ་
འཕྲུལ་གྱིས་ང་རྒྱལ་བ་བདུད་དང་། ཚད་མེད་པས་ང་རྒྱལ་བ་ཚངས་པ་དང་།
ཡོན་ཏན་གྱིས་ང་རྒྱལ་བ་དགེ་སྦྱོང་དང་། རིགས་ཀྱིས་ང་རྒྱལ་བ་བྲམ་ཟེ་དང་།



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
173
དེ་ལྟ་བུའི་ང་རྒྱལ་ཅན་རྣམས་ཀྱིས་ཆོས་དང་མཐུན་པར་བརྒལ་བ་ནི། སྐྱོན་
ཡོད་པ་ལ་སྐྱོན་ཡོད་དོ་ཞེས་དྲང་པོར་ཚོགས་སུ་སུན་འབྱིན་པ་ཡིན་ལ། དེ་མི་
མངའ་ཞིང་བརྫུན་གྱིས་སུན་འབྱིན་པ་ནི། ཆོས་དང་མི་མཐུན་པར་རྒོལ་བ་སྟེ།
དེ་རང་གི་སྐྱོན་ཡིན་གྱི་གཞན་གྱི་སྐྱོན་མ་ཡིན་པས་དེ་ལྟ་བུས་རྒོལ་ཡང་སྐྱེས་བུ་
དམ་པའི་ སྐྱོན་དུ་མི་འགྱུར་བའི་ ཕྱིར་རོ། ། བསྲུང་བ་མེད་ པ་གསུམ་ནི།
བསྲུང་མེད་ བསྙེལ་ བ་ མི་ མངའ་བས། ། འཁོར་ གྱི་ ནང་ དུ་ བག་ བརྐྱང་
གསུང་། ། ཀུན་ནས་ཉོན་མོངས་གཉིས་སྤངས་པས། ། འཁོར་སྡུད་ཁྱོད་ལ་
ཕྱག་འཚལ་ལོ། ། སྐུ་གསུང་ཐུགས་ཀྱི་སྤྱོད་པ་ཡོངས་སུ་དག་པའི་ཕྱིར་ལ་ལས་
སྐྱོན་འདོགས་སུ་འོང་ཞེས་བཅབ་པ་མི་མངའ་བས་འཁོར་གྱི་ནང་དུ་བག་བརྐྱང་
ནས་ཐམས་ཅད་ཟིལ་གྱིས་མནན་ཏེ་ཆོས་གསུང་པའོ། ། དྲན་པ་ཉེ་བར་གཞག་
པ་གསུམ་ནི། གདུལ་བྱ་རྣམས་ལ་ཆོས་གསུང་པ་ན། འཁོར་འགའ་ཞིག་
ལེགས་པར་སྒྲུབ། འགའ་ཞིག་ལོག་པར་སྒྲུབ། འགའ་ཞིག་གཉིས་ཀར་སྒྲུབ་པ་
ལ་ཆགས་པ་དང་། སྡང་བ་སྤངས་པ་སྟེ། འཁོར་ལེགས་པར་སྡུད་པའོ། །
བག་ཆགས་ཡང་དག་པར་བཅོམ་པ་ནི། ཀུན་མཁྱེན་ཁྱེད་ནི་གཤེགས་པ་
དང་། ། བཞུགས་པ་ཀུན་ལ་ཐམས་ཅད་དུ། ། ཀུན་མཁྱེན་མིན་སྤྱོད་མི་མངའ་
བས། ། ཡང་དག་དོན་ལྡན་ཁྱོད་ཕྱག་འཚལ། ། དགྲ་བཅོམ་པ་ལ་ནི་འགྲོ་བ་
དང་གནས་པ་དང་སྨྲ་བ་ལ་སོགས་པ་ལ། ཉོན་མོངས་པ་ཟད་ཀྱང་བག་ཆགས་
མ་སྤངས་པའི་ཕྱིར་ཀུན་མཁྱེན་མ་ཡིན་པའི་སྤྱོད་པ་གླང་པོ་ཆེར་འཁྲུལ་པ་
དང་། ། ཤིང་རྟ་ལ་ཐུག་པ་ལ་སོགས་པ་ལྟ་བུ་སྲིད་ལ། འདི་ལ་ནི་དེ་མི་མངའ་
བས་ཐམས་ཅད་མཁྱེན་པ་ཡང་དག་པའི་དོན་དང་ལྡན་པའོ། ། བསྙེལ་བ་མི་
མངའ་བའི་ཆོས་ཉིད་ནི། འཇིག་རྟེན་ཀུན་གྱི་བྱ་བ་ལ། ། ཁྱོད་ནི་དུས་ལས་མི་
འདའ་བས། ། མཛད་པ་རྟག་ཏུ་དོན་མངའ་བ། ། མི་བསྙེལ་ཁྱོད་ལ་ཕྱག་



174
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འཚལ་ལོ། ། ཉན་ཐོས་དང་རང་སངས་རྒྱས་ནི་བསྙེལ་ན་སེམས་ཅན་གྱི་དོན་
ཡལ་བར་འདོར་སྲིད་ལ། འདི་ལ་ནི་ཡུལ་གང་ནས་སེམས་ཅན་གང་ལ་དུས་
གང་གི་ཚེ། དོན་གང་ཞིག་རྣམ་པ་ཇི་ལྟར་བྱ་བ་ལ་དུས་ལས་མི་འདའ་བར་དེའི་
ཐབས་སྟོན་པ་ལ་བསྙེལ་བ་མི་མངའ་བས་མཛད་པ་རྟག་ཏུ་འབྲས་བུ་ཡོད་
པའོ། ། ཐུགས་རྗེ་ཆེན་པོ་ནི། འཇིག་རྟེན་ཀུན་ལ་ཉིན་མཚན་དུ། ། ལན་
དྲུག་ཏུ་ནི་སོ་སོར་གཟིགས། ། ཐུགས་རྗེ་ཆེན་པོ་དང་ལྡན་པ། ། ཕན་དགོངས་
ཁྱོད་ལ་ཕྱག་འཚལ་ལོ། ། ལན་དྲུག་ཏུ་ནི་ཉེ་བར་མཚོན་པ་སྟེ། ། དུས་ཐམས་
ཅད་དུ་སེམས་ཅན་སུ་ནི་ཉམས། སུ་ནི་འཕེལ། སུ་ནི་ངན་སོང་ལས་དྲང་བར་
བྱ་ཞེས་པ་ལ་སོགས་པས་ཕན་པར་དགོངས་པའོ། ། སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད་ནི། སྤྱོད་པ་དང་ནི་རྟོགས་པ་དང་། ། ཡེ་ཤེས་དང་ནི་
ཕྲིན་ལས་ཀྱིས། ། ཉན་ཐོས་རང་སངས་རྒྱས་ཀུན་གྱི། ། བླ་མ་ཁྱོད་ལ་ཕྱག་
འཚལ་ལོ། ། སྤྱོད་པས་བསྡུས་པ་དྲུག་ནི། སྐུ་ལ་འཁྲུལ་བ་མི་མངའ་སྟེ། དགྲ་
བཅོམ་པ་དག་ལ་ཤིང་རྟ་དང་གླང་པོ་ཆེ་ལ་ཐུག་པ་དང་། ཚེར་མའི་འོབས་སུ་
ལྷུང་བ་དང་། སྦྲུལ་རྐང་པས་བརྫིས་པ་དང་། བུད་མེད་ཀྱིས་སྡོད་པའི་གནས་
སུ་འཇུག་པ་ལ་སོགས་པ་ཡོད་པ་ལ་སངས་རྒྱས་ལ་མི་མངའ་བའོ། ། གསུང་ལ་
ཅ་ཅོ་མི་མངའ་སྟེ། དགྲ་བཅོམ་པ་དག་ལུང་སྟོང་དུ་ཅ་ཅོ་དང་། གནས་མ་
ཡིན་པར་རྟ་བགད་འབྱིན་པ་ལྟ་བུ་ཡོད་ལ། སངས་རྒྱས་ལ་མི་མངའ་བ་དང་།
ཐུགས་མཉམ་པར་མ་གཞག་པ་མི་མངའ་བ་ནི་དགྲ་བཅོམ་པ་ལ་མཉམ་གཞག་
ལས་ལངས་ནས་རྗེས་ཐོབ་ལ་འཇུག་པ་ལྟ་བུ་འདི་ལ་མི་མངའ་སྟེ། མཉམ་
གཞག་དང་རྗེས་ཐོབ་ཟུང་དུ་འཇུག་པའི་ཕྱིར་རོ། ། དྲན་པ་ཉམས་པ་མི་མངའ་
བ་ནི། དགྲ་བཅོམ་པ་ལ་དྲན་པ་ཉམས་པ་སྲིད་པ་ལས། སངས་རྒྱས་ལ་མཛད་
པ་དང་གསུངས་པ་ལ་བསྙེལ་བ་མི་མངའ་བ་དང་། ཐ་དད་པའི་འདུ་ཤེས་མི་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
175
མངའ་བ་ནི་དགྲ་བཅོམ་པ་འཁོར་བ་ལ་གཅིག་ཏུ་སྡུག་བསྔལ་བ་དང་། མྱ་ངན་
ལས་འདས་པ་ལ་བདེ་བར་འཛིན་པ་ལྟ་བུ་འདི་ལ་མི་མངའ་སྟེ། འཁོར་འདས་
མཉམ་པར་རྟོགས་པའི་ཕྱིར་རོ། ། སོ་སོར་མ་བརྟགས་པའི་བཏང་སྙོམས་མི་
མངའ་བ་ནི། དགྲ་བཅོམ་པ་དག་སོ་སོར་མ་བརྟགས་པར་སེམས་ཅན་གྱི་དོན་
ཡལ་བར་འདོར་བ་སྲིད་ལ། འདི་ལ་དེ་མི་མངའ་སྟེ་སོ་སོར་བརྟགས་ནས་
བཏང་སྙོམས་སུ་འཇོག་པའི་ཕྱིར་རོ། ། རྟོགས་པས་བསྡུས་པ་དྲུག་ནི། དགྲ་
བཅོམ་པ་དག་ཤེས་བྱའི་སྒྲིབ་པ་མ་སྤངས་པས་འདུན་པ་ལ་སོགས་པ་དྲུག་ཡོངས་
སུ་ཉམས་པ་སྲིད་ལ། འདི་ལ་མི་སྲིད་པས་འདུན་པ་དང་། བརྩོན་འགྲུས་དང་།
དྲན་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་
ཉམས་པ་མི་མངའ་འོ། ། ཡེ་ཤེས་ཀྱིས་བསྡུས་པ་གསུམ་ནི། དགྲ་བཅོམ་པ་
དུས་གསུམ་ལ་ཐོགས་པ་དང་ཆགས་པ་ཡོད་ལ། འདིར་དེ་དག་མི་མངའ་བའི་
ཡེ་ཤེས་བརྙེས་པའོ། ། ཕྲིན་ལས་ཀྱིས་བསྡུས་པ་གསུམ་ནི། སྐུ་གསུང་ཐུགས་
ཀྱི་ཕྲིན་ལས་གསུམ་པོ་ཉན་ཐོས་ཀྱི་དགེ་བ་ལ་འཇུག་ཀྱང་སྐབས་སུ་ལུང་མ་
བསྟན་ཡང་སྲིད་ལ། འདིར་ཡེ་ཤེས་ཀྱིས་ཀུན་ནས་བསླངས་པའི་ཡེ་ཤེས་སྔོན་
དུ་འགྲོ་ཞིང་ཡེ་ཤེས་དང་ལྷན་ཅིག་སྤྱོད་པས་ཡེ་ཤེས་ཀྱི་རྗེས་སུ་འབྲང་བའོ། །
དེས་ན་བཅོ་བརྒྱད་པོ་འདིས་མ་འདྲེས་པའི་ཆོས་དང་ལྡན་པས་འཕགས་པའི་
གང་ཟག་ཐམས་ཅད་ཀྱི་ཡང་བླ་མར་འགྱུར་བའོ། ། རྣམ་པ་ཐམས་ཅད་མཁྱེན་
པ་ཉིད་ནི། སྐུ་གསུམ་དག་གིས་བྱང་ཆུབ་ཆེ། ། རྣམ་པ་ཀུན་བརྙེས་ཐམས་
ཅད་དུ། ། སེམས་ཅན་ཀུན་གྱི་ཐེ་ཚོམ་དག ། གཅོད་པ་ཁྱོད་ལ་ཕྱག་འཚལ་
ལོ། ། ཆོས་ཀྱི་སྐུ་རང་བཞིན་གྱིས་རྣམ་པར་དག་པ་སྤང་བྱ་གློ་བུར་གྱི་དྲི་མ་ལས་
གྲོལ་བ་དང་། ལོངས་སྤྱོད་རྫོགས་པའི་སྐུ་འོག་མིན་ན་བྱང་ཆུབ་སེམས་དཔའ་
ས་བཅུ་པ་ལ་ཐེག་པ་ཆེན་པོ་རྒྱུན་མི་འཆད་པར་གསུང་པ་དང་། སྤྲུལ་པའི་སྐུ་



176 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྐྱེ་བ་དང་། མཆོག་དང་། བཟོའི་སྤྲུལ་པའི་སྒོ་ནས་རྒྱུན་མི་འཆད་པར་སེམས་
ཅན་གྱི་དོན་མཛད་ཅིང་ཐེ་ཚོམ་ཐམས་ཅད་གཅོད་པའོ། ། ཆོས་ཀྱི་སྐུ་ཟབ་ལ།
གཟུགས་ཀྱི་སྐུ་གཉིས་རྒྱ་ཆེ་བས་ཤེས་བྱ་ཇི་ལྟ་བ་དང་ཇི་སྙེད་པ་མཁྱེན་ཅིང་།
རང་གཞན་གྱི་དོན་གྲུབ་པས། སེམས་ཅན་ ཐམས་ཅད་ཀྱི་ཐེ་ཚོམ་གཅོད་
པའོ། ། ཕ་རོལ་ཏུ་ཕྱིན་པ་དྲུག་ནི། འཛིན་པ་མེད་ཅིང་ཉེས་པ་མེད། ། རྙོག་
པ་མེད་ཅིང་མི་གནས་པ། ། མི་གཡོ་ཆོས་རྣམས་ཐམས་ཅད་ལ། ། སྤྲོས་མེད་
ཁྱོད་ལ་ཕྱག་འཚལ་ལོ། ། སྦྱིན་པ་ལ་ལོངས་སྤྱོད་ཀྱི་འཛིན་པ་མེད། ཚུལ་
ཁྲིམས་ལ་ལྟུང་བའི་ཉེས་པ་མེད། བཟོད་པ་ལ་ཁོང་ཁྲོའི་རྙོག་པ་མེད། བརྩོན་
འགྲུས་ལ་ལེ་ལོའི་གནས་མེད། བསམ་གཏན་ལ་རྣམ་པར་གཡེང་བས་མི་གཡོ།
ཤེས་རབ་ལ་ཆོས་ཐམས་ཅད་ཀྱི་སྤྲོས་པ་མེད་པའོ། ། དོན་གཉིས་གྲུབ་པ་ལས་
ནི། ཐོབ་བྱའི་ཡོན་ཏན་ཀུན་བརྙེས་པས། ། རང་དང་གཞན་གྱི་ཕྲིན་ལས་
བསྒྲུབས། ། མཁྱེན་པར་བྱ་བའི་ཆོས་རྣམས་ཀུན། ། མ་ལུས་གཟིགས་པ་ཁྱོད་
ཕྱག་འཚལ། ། ཐོབ་པར་བྱ་བའི་ཡོན་ཏན་ཐུན་མོང་དང་ཐུན་མོང་མ་ཡིན་པ་
མཐའ་དག་བརྙེས་པས། རང་དང་གཞན་གྱི་དོན་མ་ལུས་པ་བསྒྲུབས་པ་མཁྱེན་
པར་བྱ་བའི་ཆོས་མ་ལུས་པ་གཟིགས་པའོ། ། བྱང་ཆུབ་ཀྱི་ཕྱོགས་ནི་དྲན་དང་
བརྩོན་འགྲུས་ཏིང་ངེ་འཛིན། ། རྨད་དུ་བྱུང་བའི་དབང་པོ་སྟོབས། ། བྱང་
ཆུབ་ཡན་ལག་འཕགས་པའི་ལམ། ། ལེགས་སྒྲུབ་ཁྱོད་ལ་ཕྱག་འཚལ་ལོ། །
ལུས་ལ་སོགས་པ་ནམ་མཁའ་ལྟ་བུར་མཁྱེན་པ་དྲན་པ་ཉེ་བར་གཞག་པ་བཞི་
དང་། ཉེས་པའི་ཚོགས་སྤངས་པ་དང་། མི་སྐྱེ་བ་དང་། ཡོན་ཏན་གྱི་ཚོགས་
མ་སྐྱེས་པ་སྐྱེད་པ་དང་། སྐྱེས་པ་འཕེལ་བའི་ཕྱིར། བརྩོན་འགྲུས་ཏེ་ཡང་དག་
པར་སྤོང་བ་བཞི་དང་། འདུན་པ་དང་། བརྩོན་འགྲུས་དང་། སེམས་དང་།
སྤྱོད་པའི་ཏིང་ངེ་འཛིན་རྒྱ་ཆེན་པོ་རྫུ་འཕྲུལ་གྱི་རྐང་པ་བཞི་དང་། དད་པ་ལ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས།
177
སོགས་པའི་དབང་པོ་ལྔ་དང་། སྟོབས་ལྔ་ཡོངས་སུ་རྫོགས་པ་དང་། ཆོས་རྣམ་
པར་འབྱེད་པའི་ལྟ་བ་ལ་སོགས་པ་འཕགས་པའི་ལམ་ཡན་ལག་བརྒྱད་དེ།
འདི་དག་གྲུབ་པ་ཙམ་ཉན་ཐོས་དང་རང་སངས་རྒྱས་ལའང་ཡོད་མོད་ཀྱི།
ལེགས་པར་གྲུབ་པ་སངས་རྒྱས་ཁོ་ན་ལ་མངའ་བས་སོ། ། སྙོམས་པར་འཇུག་པ་
ལས་ནི། ཁམས་གསུམ་གཏོགས་པའི་རྣམ་པར་རྟོག ། སྤངས་པའི་སྙོམས་
འཇུག་རྣམ་དགུ་ཡིས། ། སེམས་ཀྱི་ཐར་བ་འཇོམས་པའི་དབང་། ། མཐར་
སོན་ཁྱོད་ལ་ཕྱག་འཚལ་ལོ། ། སྙོམས་པར་འཇུག་པ་དགུ་ནི། ཁམས་གསུམ་
དུ་གཏོགས་པའི་རྣམ་པར་རྟོག་པ་ཕྲ་རགས་དགུ་སྤོང་བ་སྟེ། འདོད་ཁམས་ཀྱི་
རྣམ་རྟོག་སྤངས་པ་བསམ་གཏན་དང་པོ་དང་། དེ་བཞིན་དུ་གཉིས་པ་དང་།
གསུམ་པ་དང་། བཞི་པ་ལ་སྙོམས་པར་འཇུག་པ་དང་། གཟུགས་ཁམས་ཀྱི་
རྣམ་རྟོག་སྤོང་བ་ནམ་མཁའ་མཐའ་ཡས་སྐྱེ་མཆེད་དང་། དེ་བཞིན་དུ་རྣམ་
ཤེས་མཐའ་ཡས་དང་། ཅི་ཡང་མེད་པ་དང་། ཡོད་མིན་མེད་མིན་གྱི་སྐྱེ་མཆེད་
བཞི་དང་། རྣམ་ རྟོག་ མཐའ་ དག་ སྤོང་བ་ འགོག་ པའི་ སྙོམས་ འཇུག་ སྟེ་
དགུའོ། ། འདི་དག་ལ་རིམ་གྱིས་སྙོམས་པར་འཇུག་ན། སེང་གེ་རྣམ་པར་
བསྒྱིངས་པ་ཞེས་ཟེར་ལ། དཀྲུགས་ནས་འཇུག་ན་ཐོད་རྒལ་གྱི་སྙོམས་འཇུག་
ཅེས་བྱ་བ་ཐོད་རྒལ་འདི་ལ་ཉན་ཐོས་ཀྱི་ལུགས་མཛོད་ལས། ས་བརྒྱད་རྣམ་
གཉིས་འབྲེལ་བ་དང་། ། གཅིག་རྒལ་སོང་ཞིང་འོངས་ནས་ནི། ། རིགས་མི་
མཐུན་པ་གསུམ་པར་འགྲོ། ། ཐོད་རྒལ་གྱི་ནི་སྙོམས་འཇུག་ཡིན། ། ཞེས་
གསུངས་ལ། ཐེག་ཆེན་གྱི་ལུགས་ནི་མངོན་རྟོགས་རྒྱན་ལས། འགོག་དང་
བཅས་པའི་སྙོམས་འཇུག་དགུ། ། རྣམ་པ་གཉིས་སུ་སོང་འོངས་ནས། །
འདོད་པར་གཏོགས་པའི་རྣམ་པར་རྟོག ། མཉམ་གཞག་མིན་པའི་མཚམས་
བཟུང་སྟེ། ། གཅིག་དང་གཉིས་གསུམ་བཞི་དང་ལྔ། ། དྲུག་དང་བདུན་དང་



178 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརྒྱད་བརྒལ་ནས། ། འགོག་པའི་བར་དུ་མི་འདྲར་འགྲོ། ། ཐོད་རྒལ་གྱི་ནི་
སྙོམས་འཇུག་ཡིན། ། ཞེས་གསུངས་པ་ལྟར་རོ། ། འདི་གཉིས་མི་འདྲ་བ་ནི།།
ཉན་ཐོས་དང་ཐེག་པ་ཆེན་པོའི་ལུགས་ཡིན་པས་མི་འགལ་ལོ། ། འདི་དག་ལ་
ཉན་ཐོས་ནི་སེམས་ལས་སུ་རུང་བ་དང་། སྣང་བས་སྐྱོ་བ་དགག་པའི་ཕྱིར་
འགོག་པ་ལ་སྙོམས་པར་འཇུག་ལ། བྱང་ཆུབ་སེམས་དཔའ་ནི་ཏིང་ངེ་འཛིན་
ལ་དབང་འབྱོར་པར་བྱ་བའི་ཕྱིར་ཡིན་ཞིང་། སངས་རྒྱས་ནི་ཏིང་ངེ་འཛིན་ལ་
དབང་འབྱོར་པ་ཉིད་ཀྱིས་ལྷུན་གྱིས་གྲུབ་པ་ཡིན་ནོ། ། དེའང་ཉན་ཐོས་ཀྱི་རྩོལ་
བ་ལ་ལྟོས། བྱང་ཆུབ་སེམས་དཔའི་རྩོལ་བ་ཆུང་། སངས་རྒྱས་ལ་རྩོལ་བ་མེད་
པར་ལྷུན་གྱིས་གྲུབ་པས། སེམས་ཀྱི་ ཐ་བ་འཇོམས་པའི་དབང་འབྱོར་བས་
སོ། ། རྣམ་པར་ཐར་པའི་སྒོ་གསུམ་ལ། ། གཉིས་སུ་འཛིན་པས་རབ་སྟོང་
ཞིང་། ། ཉེ་བར་ལེན་ལ་སྨོན་མི་མངའ། ། མཚན་མ་ཐམས་ཅད་རབ་ཞི་
བས། ། རྣམ་ཐར་མཆོག་བརྙེས་ཁྱོད་ཕྱག་འཚལ། ། གཟུང་བ་དང་འཛིན་པ་
གཉིསམི་མངའ་བས་རྣམ་པར་ཐར་པའི་སྒོ་སྟོང་པ་ཉིད་དང་། ཉེ་བར་ལེན་
པའི་ཕུང་པོ་ལྔ་ལ་ཆགས་པ་དང་བྲལ་བས་སྨོན་པ་མེད་པ་དང་། དམིགས་པའི་
མཚན་མ་ཐམས་ཅད་ཞི་བས་མཚན་མ་མེད་པའོ། ། ཉན་ཐོས་དང་རང་སངས་
རྒྱས་ལའང་འདི་མངའ་མོད་ཀྱི། བག་ཆགས་ཀྱི་སྒྲིབ་པ་མ་སྤངས་ལ། འདིས་
སྤངས་པས་ཕུལ་དུ་བྱུང་བ་ཡིན་ནོ། ། བདུད་བཞི་བཅོམ་པ་ལ། ཡེ་ཤེས་དང་
ནི་ཐུགས་རྗེ་ལ། ། བསྐལ་པ་དུ་མར་ཐུགས་སྤྱངས་པས། ། ཉེ་བར་འཚེ་འདི་
བདུད་སྡེ་རྣམས། ། ལེགས་འདུལ་ཁྱོད་ལ་ཕྱག་འཚལ་ལོ། ། ཡེ་ཤེས་ཕུན་སུམ་
ཚོགས་པའི་རྩ་བ་ཤེས་རབ་ཡིན་ལ། དེ་ཉོན་མོངས་པའི་རྒྱུ་བདག་འཛིན་རང་
བཞིན་མེད་པར་རྟོགས་པས་འབྲས་བུ་ཉོན་མོངས་པ་རང་གྲོལ་དུ་འགྱུར་བས་ན་
ཉོན་མོངས་པའི་བདུད་དང་། གཞི་དེས་ཕུང་པོ་ཉེ་བར་གྲུབ་པ་མེད་པས་ཕུང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 179
པོའི་བདུད་དང་། ཕུང་པོ་མ་གྲུབ་པ་ལ་ཉིང་མཚམས་སྦྱོར་བ་མེད་པས་འཆི་
བདག་གི་བདུད་བཅོམ། ཐུགས་རྗེའི་རྩ་བ་བྱམས་པའི་སྟོབས་ཀྱིས་སེམས་ཅན་
ཐམས་ཅད་ལ་བུ་གཅིག་པ་ལྟར་གཟིགས་པས་གནོད་པ་ཐམས་ཅད་ཉེ་བར་ཞི་
བས་ལྷའི་བུའི་བདུད་བཅོམ་མོ། ། འདི་ལ་ཉན་ཐོས་དག་རྡོ་རྗེའི་གདན་དུ་ཉོན་
མོངས་པ་དང་ལྷའི་བུའི་བདུད་བཏུལ། ཡངས་པ་ཅན་དུ་འཆི་བདག་གི་བདུད་
བཏུལ། རྩ་མཆོག་ཏུ་ཕུང་པོའི་བདུད་བཏུལ་ཞེས་གསུངས་ལ། ཐེག་ཆེན་པ་
དག་ནི། ཁྱོད་ཀྱིས་དང་པོ་ལྷ་ཡི་བུའི། ། བདུད་ཀྱི་མེ་ཏོག་རྒྱལ་མཚན་
བསྙལ། ། དེ་ནས་ཉོན་མོངས་བདུད་ཀྱི་ནི། ། ང་རྒྱལ་རི་བོ་མཐོན་པོ་
བསྙིལ། ། ཁྱོད་ཀྱིས་བྱང་ཆུབ་མ་བརྙེས་པར། ། འདོད་ཁམས་དབང་ཕྱུག་
ལས་རྒྱལ་ཏེ། ། བྱང་ཆུབ་བར་ཆད་མེད་ལམ་ལ། ། ཁམས་གསུམ་དབང་ཕྱུག་
ལས་རྒྱལ་ལོ། ། ཞེས་གསུངས་པ་ལྟར། སངས་རྒྱས་པའི་སྔ་ལོགས་སུ་འདུལ་
བར་བཞེད་དོ། ། དབང་བཅུ་ལ། ཕྱི་དང་ནང་དང་གཉིས་ཀ་དང་། །
འདུན་དང་མཁྱེན་དང་འདོམས་པ་ལ། ། དབང་བཅུ་དག་གིས་འཇིག་རྟེན་
གྱི། ། བྱ་བ་ཀུན་སྒྲུབ་ཁྱོད་ཕྱག་འཚལ། ། ཚེ་ལ་དབང་བ་ནི་སྐུ་ཚེ་བཞེད་ཚད་
བཞུགས་པ་སྟེ་ལོངས་སྤྱོད་སྦྱིན་པས། སེམས་ཅན་གྱི་ཚེའི་རྒྱུར་གྱུར་པས་
སོ། ། སེམས་ལ་དབང་བ་ནི། ཅི་ལྟར་འདོད་པ་སེམས་ལ་འཇུག་པ་ལས་སུ་
རུང་སྟེ། སྦྱིན་པས་གཞན་གྱི་སེམས་ཚིམ་པར་བྱས་པས་སོ། ། ཡོ་བྱད་ལ་
དབང་བ་ནི། བསམ་པ་ཇི་ལྟ་བར་ཡོ་བྱད་འབྱོར་བ་སྟེ་གཞན་ཡོ་བྱད་ཀྱིས་ཚིམ་
པར་བྱས་པས་སོ། ། འདི་གསུམ་སྦྱིན་པའི་འབྲས་བུའོ། ། ལས་ལ་དབང་བ་ནི།
སྒོ་གསུམ་གྱི་ལས་ཇི་ལྟ་བར་འདོད་པས་བསྒྲུབ་པ་སྟེ། ཚུལ་ཁྲིམས་ཀྱིས་གཞན་
ལུས་ངག་ཡིད་ཀྱི་ལས་གསུམ་ཁ་ན་མ་ཐོ་བ་མེད་པ་ལ་བསམ་པ་ཇི་ལྟ་བར་བསྐུལ་
བའི་འབྲས་བུའོ། ། སྐྱེ་བ་ལ་དབང་བ་ནི། གང་འདོད་པའི་འགྲོ་བ་དང་ལུས་



180
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་སོགས་པ་འགྲུབ་པ་སྟེ་ཚུལ་ཁྲིམས་དང་ལྡན་པའི་སྨོན་ལམ་གྲུབ་པ་དེའི་རྒྱུ་
རྐྱེན་ནོ། ། འདི་གཉིས་ཚུལ་ཁྲིམས་ཀྱི་འབྲས་བུའོ། ། མོས་པ་ལ་དབང་བ་ནི།
སའང་གསེར་དུ་བསྒྱུར་བ་ལ་སོགས་པ་སྟེ། བཟོད་པས་སེམས་ཅན་གྱི་མོས་
པའི་རྗེས་སུ་ཞུགས་པའི་འབྲས་བུའོ། ། སྨོན་ལམ་ལ་དབང་བ་ནི། ཇི་ལྟར་
སྨོན་པའི་དོན་འགྲུབ་པ་སྟེ། བརྩོན་འགྲུས་ཀྱིས་སེམས་ཅན་གྱི་དོན་ཇི་ལྟར་
འདོད་པ་བསྒྲུབས་པའི་འབྲས་བུའོ། ། རྫུ་འཕྲུལ་ལ་དབང་བ་ནི། བསམ་
གཏན་གྱིས་དགོངས་པ་ཇི་ལྟ་བ་ལ་ཞུགས་པའི་འབྲས་བུའོ། ། ཡེ་ཤེས་ལ་དབང་
བ་ནི། ཤེས་རབ་ཀྱིས་ སེམས་ ཅན་ གྱི་ གང་འདོད་པ་ལ་སྦྱར་ པའི་འབྲས་
བུའོ། ། ཆོས་ལ་དབང་བ་ནི། མདོ་ལ་སོགས་པའི་ཆོས་འདོད་པ་ཇི་ལྟར་སྟོན་
པ་སྟེ། ཤེས་རབ་ཀྱི་ཕ་རོལ་ཏུ་ ཕྱིན་པས་ཆོས་ཐམས་ཅད་བཤད་པས་ཐོབ་
པའོ། ། འདི་ གཉིས་ ཤེས་རབ་ཀྱི་འབྲས་བུའོ། ། ཡོ་བྱད་དང་སྐྱེ་བ་ནི་
ཕྱིའོ། ། སེམས་ནི་ནང་ངོ་། ། ཚེ་དང་ལས་དང་མོས་པ་དང་། ། རྫུ་འཕྲུལ་ནི་
ཕྱི་ནང་གཉིས་ཀས་བསྡུས་པའོ། ། འདུན་པ་དང་། ཡེ་ཤེས་དང་། ཆོས་ལ་
དབང་བ་ནི། རིམ་པ་བཞིན་མོས་པ་དང་། མཁྱེན་པ་དང་། འདོམས་པ་ལ་
དབང་བའོ། ། ཚེ་དང་སེམས་དང་ཡོ་བྱད་དང་། ། ལས་དང་སྐྱེ་བ་མོས་པ་
དང་། ། སྨོན་ལམ་རྫུ་འཕྲུལ་ཡེ་ཤེས་ཆོས། ། འདི་དག་ཐུབ་པའི་དབང་བཅུར་
བཞེད། ། བསྡུ་བའི་ཚིགས་བཅད་དོ། ། ཏིང་ངེ་འཛིན་ནི། རྨད་བྱུང་ལྷུན་
གྱིས་གྲུབ་པ་ཅན། ། ཤེས་བྱ་ཀུན་ལ་ཐོགས་མེད་པ། ། སྒྲུབ་དང་སྤོང་བའི་
ཏིང་འཛིན་ལ། ། མངའ་བརྙེས་ཁྱོད་ལ་ཕྱག་འཚལ་ལོ། ། གཞན་པས་ཁྱད་
པར་དུ་འཕགས་ཤིང་། འབད་པ་ལ་མི་ལྟོས་པར་ཕྲིན་ལས་ཐོགས་པ་མེད་པའི་
ཏིང་ངེ་འཛིན་དཔའ་བར་འགྲོ་བ་དང་། རིན་ཆེན་ཕྱག་རྒྱ་དང་། སེང་གེ་རྣམ་
པར་བསྒྱིངས་པ་ལ་སོགས་པ་བཞེད་པ་སྒྲུབ་པའི་ཏིང་ངེ་འཛིན་ཡིན་ལ། རྡོ་རྗེ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 181
ལྟ་བུ་དང་། ཉོན་མོངས་པ་ཐམས་ཅད་སྤོང་བ་ལ་སོགས་པ་སྤང་བྱ་སྤོང་བའི་
ཏིང་ངེ་འཛིན་ཏེ། རྒྱས་པར་རྒྱལ་བའི་ཡུམ་ལས་ཇི་སྐད་གསུངས་པ་བཞིན་
ནོ། ། གཟུངས་ཀྱི་སྒོ་ནི། འཛིན་དང་འཆད་པ་ཆོས་ཀྱི་སྒོ། ། ཉུང་ངུས་ཆོས་
རྣམས་བདེ་བླག་ཏུ། ། སྟོན་མཛད་གཟུངས་ཀྱིས་ཆོས་ཀྱི་གཏེར། ། ཁ་འབྱེད་
ཁྱོད་ལ་ཕྱག་འཚལ་ལོ། ། ཟད་མི་ཤེས་པའི་ཟ་མ་ཏོག་བཀོད་པ་ལ་སོགས་པ་
གཟུངསཀྱི་སྒོས། ཆོས་ཐམས་ཅད་ཀྱི་ཁ་འབྱེད་པ་སྟེ། དེ་ཡང་ཡི་གེ་བསམ་
གྱིས་མི་ཁྱབ་པ་ཡི་གེ་བཞི་བཅུ་རྩ་གཉིས་སུ་སྡུད་པ་དང་། བཞི་བཅུ་རྩ་གཉིས་
པོ་ཡི་གེ་གཅིག་ཏུ་འདུ་བ་ལ་མཁས་པས་གཞན་གྱིས་སྨྲས་པ་འཛིན་པ་དང་།
རང་གིས་འཆད་པ་ལ་ཐོགས་པ་མེད་པ་སྟེ། འདིའང་ཡུམ་ལས་ཡི་གེ་གཅིག་
གིས་བྱང་བའི་རང་བཞིན་ལ་མཁས་པར་བྱ་བ་ལ་སོགས་པ་གསུངས་པ་ལྟར་
རོ། ། སྤངས་པ་ཕུན་སུམ་ཚོགས་པ་ལ། ། ཆགས་སོགས་དགག་དཀའི་དྲི་མ་
དང་། ། འཁོར་གསུམ་རྣམ་པར་རྟོག་པའི་གཞི། ། བག་ཆགས་བཅས་པ་
གཏན་སྤངས་པ། ། སྒྲིབ་པ་ཀུན་གྲོལ་ཁྱོད་ཕྱག་འཚལ། ། འདོད་ཆགས་དང་
ཞེ་སྡང་ལ་ སོགས་ པ་ ཟག་ པས་བསྡུས་པ། ཉོན་མོངས་པའི་ སྒྲིབ་ པ་དང་།
བདག་དང་གནས་དང་ལོངས་སྤྱོད་ལ་སོགས་པ་འཁོར་གསུམ་གྱིས་བསྡུས་པ་
ཤེས་བྱའི་སྒྲིབ་པ་བག་ཆགས་དང་བཅས་པ་སྤངས་པས་སྒྲིབ་པ་ཐམས་ཅད་ལས་
གྲོལ་བའོ། ། ཡེ་ཤེས་ནི། གསལ་དང་དྲི་མེད་ཡོན་ཏན་གཏེར། ། ཕྲིན་ལས་
རྟེན་དང་བརྟེན་པ་ཡིས། ། རང་གཞན་དོན་གྱི་ཡེ་ཤེས་ལ། ། རྫོགས་པའི་
སངས་རྒྱས་ཁྱོད་ཕྱག་འཚལ། ། མེ་ལོང་ལྟ་བུའི་ཡེ་ཤེས་མེ་ལོང་ལ་གཟུགས་
བརྙན་ཤར་བ་ལྟར་ཤེས་བྱའི་དཀྱིལ་འཁོར་མ་ལུས་པ་གསལ་བ་དང་། མཉམ་
པ་ཉིད་ཀྱི་ཡེ་ཤེས་ང་དང་ང་ཡིར་འཛིན་པའི་དྲི་མ་དང་བྲལ་བ་དང་། སོ་སོར་
རྟོག་པའི་ཡེ་ཤེས་སྟོབས་དང་མི་འཇིགས་པ་ལ་སོགས་པ་ཡོན་ཏན་ཐམས་ཅད་ཀྱི་



-
-
--
-
182 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གཏེར་དང་། བྱ་བ་གྲུབ་པའི་ཡེ་ཤེས། རང་གཞན་གྱི་ཕྲིན་ལས་ཐམས་ཅད་
ལྷུན་གྱིས་གྲུབ་པའོ། ། དེའང་མེ་ལོང་ལྟ་བུ་རྟེན་ཡིན་ལ། ཡེ་ཤེས་ཕྱི་མ་གསུམ།
དེ་ལ་བརྟེན་པ་དང་། སྔ་མ་གསུམ་ནི་རང་དོན་གཙོ་ཆེ་བ་ཡིན་ལ། ཕྱི་མ་
གཉིས་ནི་གཞན་དོན་གཙོ་ཆེའོ། ། གསུང་གི་ཡོན་ཏན་ནི། གསུང་དབྱངས་མི་
འཇིགས་སེང་གེའི་སྒྲ། ། ཡན་ལག་དྲུག་ཅུ་དང་ལྡན་པས། ། ལྷར་བཅས་
འཇིག་རྟེན་ཐམས་ཅད་ལ། ། ལེགས་སྒྲོགས་ཁྱོད་ལ་ཕྱག་འཚལ་ལོ། ། གསུང་
འཇམ་པ་དང་། རྣ་བར་སྙན་པ་དང་། རྒྱང་དུ་གྲགས་པ་ལ་སོགས་པ་དབྱངས་
ཀྱི་ཡན་ལག་དྲུག་ཅུ་སྟེ། རྒྱས་པར་གསང་བ་བསམ་གྱིས་མི་ཁྱབ་པ་ལས་
གསུངས་པ་ལྟ་བུའོ། ། གནས་གྱུར་པ་ལ་ནི། ཁྱོད་ཀྱིས་ཟག་བཅས་འགྲོ་བའི་
རྒྱུན། ། གང་ལགས་ལམ་གྱི་བདེན་པས་བསྒྱུར། ། འགྲོ་བ་ཀུན་འཇུག་ཡེ་ཤེས་
སུ། ། མཁྱེན་པ་ཁྱོད་ལ་ཕྱག་འཚལ་ལོ། ། ཟག་པ་དང་བཅས་པའི་ཕུང་པོ་
ཁམས་དང་། སྐྱེ་མཆེད་གནས་གྱུར་པ་ལས་ཟག་པ་མེད་པའི་ཡེ་ཤེས་ཀྱི་སྐུ་
འགྲུབ་སྟེ། འགྲོ་བའི་ལས་དང་ཉོན་མོངས་པ་ཇི་སྙེད་ཡོད་པ་གནས་གྱུར་པའི་
ཡེ་ཤེས་བསམ་གྱིས་མི་ཁྱབ་པར་འགྱུར་བ་མདོ་སྡེ་རྒྱན་དང་ཐེག་པ་ཆེན་པོ་
བསྡུས་པ་ལས་འབྱུང་བ་བཞིན་ནོ། ། འབྱོར་པའི་ཁྱད་པར་ལ། འཇིག་རྟེན་
སློབ་མ་བསེ་རུ་སྲས། ། སྟོན་པས་འབྱོར་པ་ཕུལ་བྱུང་བ། ། གང་ལགས་དེ་
འདྲ་མངའ་བརྙེས་པས། ། ལེགས་འབྱོར་ཁྱོད་ལ་ཕྱག་འཚལ་ལོ། ། བརྒྱ་བྱིན་
དང་ཚངས་པ་ལ་སོགས་པ་འཇིག་རྟེན་པའི་འབྱོར་པ་མཐའ་དག་སློབ་པ་སྟེ།
དགྲ་བཅོམ་པ་གཅིག་གི་ཟིལ་གྱིས་གནོན་ལ། དེ་བསེ་རུ་སྟེ་རང་སངས་རྒྱས་
ཀྱིས། དེ་སྲས་ཏེ་བྱང་ཆུབ་སེམས་དཔས། དེ་སྟོན་པ་སྟེ་སངས་རྒྱས་ཀྱི་ཟིལ་
གྱིས་གནོན་ཏེ། མདོ་སྡེ་རྒྱན་ལས། འཇིག་རྟེན་པ་ཡི་འབྱོར་པ་ནི། ། ཉན་
ཐོས་རྣམས་ཀྱི་ཟིལ་གྱིས་གནོན། ། ཉན་ཐོས་རྣམས་ཀྱི་འབྱོར་པ་ཡང་། ། རང་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 183
སངས་རྒྱས་ཀྱི་ཟིལ་གྱིས་གནོན། ། དེ་ཡིས་བྱང་ཆུབ་སེམས་དཔའ་ཡི། །
འབྱོར་པའི་ཆར་ཡང་མི་ཕོད་དོ། ། དེ་ཡིས་རྫོགས་པའི་སངས་རྒྱས་ཀྱི། །
འབྱོར་པའི་ཆར་ཡང་མི་ཕོད་དོ། ། ཞེས་གསུངས་པ་ལྟ་བུ་སྟེ། དཔེར་ན་
འཕགས་པ་ཉེར་སྦས་བསམ་གཏན་ལ་མཉམ་པར་གཞག་པ་ན། བདུད་སྡིག་
ཅན་གྱིས་ཅོ་འདྲི་བའི་ཕྱིར་མེ་ཏོག་གི་ཕྲེང་བ་དབུ་ལ་དཀྲིས་པ་ན། འཕགས་
པས་བདུད་སྡིག་ཅན་གྱི་མགྲིན་པར་ཁྱི་རོ་བམ་པ་འབུ་འཛག་པ་ཅིག་དཀྲིས་པ་
ལྟ་བུ་དང་། འཇིག་རྟེན་གྱི་ཁམས་དཔག་ཏུ་མེད་པ་འདབ་ཆགས་སུ་མེས་
འཇིགས་པ་ན་འཇམ་དཔལ་གྱིས་སྨྲས་པ་ཤཱ་རིའི་བུ། ཁྱོད་ཀྱི་རྫུ་འཕྲུལ་ལ་
བརྟེན་ནས་འགྲོའམ། ཁོ་བོའི་རྫུ་འཕྲུལ་ལ་བརྟེན་ནས་འགྲོ་བར་བྱ། ཤཱ་རིའི་
བུས་བསམས་པ། རང་གི་རྫུ་འཕྲུལ་གྱིས་འགྲོ་ན་ཡུན་རིང་དུ་ཐོགས་པ་ཞིག་
པས། འཇམ་དཔལ་གྱི་རྫུ་འཕྲུལ་ཡང་བལྟའོ་སྙམ་སྟེ་ཁྱོད་ཀྱི་རྫུ་འཕྲུལ་གྱིས་
འགྲོ་བར་བྱའོ། ། དེ་ལྟ་ན་མིག་ཅུང་ཟད་ཚུམས་ཤིག ། ཤཱ་རིའི་བུས་མིག་
བཙུམས་པར་བརྩམས་པ་ན་ད་ཕྱེ་ཞིག ཤཱ་རིའི་བུས་ཕྱེ་བ་ན་བཏོན་ཟིན་པར་
གྱུར་ཏོ། ། ཤཱ་རིའི་བུས་སྨྲས་པ། ཁྱོད་ཀྱི་རྫུ་འཕྲུལ་བསམ་གྱིས་མི་ཁྱབ་བོ། །
འཇམ་དཔལ་གྱིས་སྨྲས་པ་དེ་དེ་བཞིན་ཏེ། ཁོ་བོའི་རྣམ་པར་ཐར་པ་ཁྱེད་ཉན་
ཐོས་མོས་པ་དམན་པ་རྣམས་ཀྱི་ཡུལ་མི་ཡིན་ནོ་ཞེས་གསུངས་པ་ལྟ་བུའོ། །
སྐྱབས་མཆོག་ཏུ་གྱུར་པ་ནི། ཐུན་མོང་བ་དང་ཕུལ་བྱུང་ཆོས། ། རླབས་ཆེན་
ཤིན་ཏུ་རྨད་བྱུང་བ། ། བརྙེས་པས་འཇིག་རྟེན་ཐམས་ཅད་ཀྱི། ། སྐྱབས་གྱུར་
ཁྱོད་ལ་ཕྱག་འཚལ་ལོ། ། དེ་དག་ལས་ཚད་མེད་རྣམ་ཐར་ཟིལ་གནོན། ཟད་
པར་མངོན་པར་ཤེས་པ་ལྔ་འཇིག་རྟེན་པ་དང་ཐུན་མོང་བ། ཟག་པ་ཟད་པའི་
མངོན་ཤེས་ཉོན་མོངས་པ་མེད་པ་སྨོན་གནས་ཤེས་པ། སོ་སོ་ཡང་དག་པར་
རིག་པ། བྱང་ཆུབ་ཀྱི་ཕྱོགས་སྙོམས་འཇུག་དགུ། རྣམ་ཐར་གསུམ་ལ་སོགས་



184
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ་ནི་སློབ་མ་དང་ཐུན་མོང་བ། གཞན་རྫུ་འཕྲུལ་དང་། ཏིང་ངེ་འཛིན་དང་
གནས་གྱུར་འགའ་ཞིག་ལ་སོགས་པ་མ་དག་པའི་ས་བདུན་པོ་དང་ཐུན་མོང་
བའོ། ། ཉོན་མོངས་པ་ཅན་གྱི་ཡིད་གནས་གྱུར་པ་དང་། མཚན་དཔེ་ལ་
སོགས་པ་འགའ་ཞིག་ས་བརྒྱད་པ་དང་ཐུན་མོང་བའོ། ། གཟུངས་ཀྱི་སྒོ་དང༌།
སོ་སོ་ཡང་དག་པར་རིག་པ་ཆེན་པོ་ལ་སོགས་པ་འགའ་ཞིག་ས་དགུ་པ་དང་ཐུན་
མོང་བའོ། ། ཏིང་ངེ་འཛིན་དང་དབང་བཅུ་པ་ལ་སོགས་པ་འགའ་ཞིག་ས་བཅུ་
པ་དང་ཐུན་མོང་བའོ། ། ཉན་ཐོས་ནི་བྱང་ཆུབ་སེམས་དཔའི་ས་བཅུ་མི་བཞེད་
པས་སྲས་དང་ཐུན་མོང་བ་ཞེས་མིང་འདོགས་སོ། ། གཞན་སངས་རྒྱས་ཀྱི་ཆོས་
མ་འདྲེས་པ་བཅོ་བརྒྱད་དང་། མི་འཇིགས་པ་བཞི་དང་། བསྲུང་བ་མེད་པ་
གསུམ་ལ་སོགས་པ་སངས་རྒྱས་ཁོ་ནའི་ཁྱད་པར་གྱི་ཆོས་སོ། ། འདི་ལྟ་བུའི་
ཡོན་ཏན་བརྙེས་པས་ལྷ་དང་བཅས་པའི་འཇིག་རྟེན་ཐམས་ཅད་ཀྱི་སྐྱབས་ཀྱི་
དམ་པར་ གྱུར་ པ་ ཡིན་ ནོ། ། དེ་ལྟར་ བསྟོད་ པའི་ སྐབས་ བསྒྲུབས་ནས།
བསྒྲུབས་པའི་དགེ་བ་བསྔོ་བ་ནི། དེ་ལྟའི་དངོས་བསྟོད་སྟོན་པ་ཡིས། །
བསྟན་པ་རིན་ཆེན་གསལ་མཛད་པས། ། འགྲོ་བ་ཀུན་གྱིས་ཤེས་བྱ་ཡི། ། དེ་
ཉིད་ལེགས་པར་མཐོང་བར་ཤོག ། དེ་ལྟ་བུའི་ཡོན་ཏན་གྱི་དངོས་པོ་དང་ལྡན་
པའི་སྟོན་པ་ནི་སངས་རྒྱས་བཅོམ་ལྡན་འདས་ཁོ་ན་ཡིན་ལ། དེའི་བསྟན་པ་ནི་
དགོས་འདོད་ཐམས་ཅད་འབྱུང་བས་རིན་པོ་ཆེའི་གཏེར་དང་འདྲའོ། ། དེ་
ལེགས་པར་ཕྱེ་ཞིང་གསལ་བར་བྱས་པའི་དགེ་བ་འདིས། འགྲོ་བ་ཐམས་ཅད་
ཀྱིས་ཤེས་བྱ་ཇི་ལྟ་བ་ཇི་སྙེད་པ་མ་ལུས་པ་གསལ་བར་མཐོང་བར་གྱུར་ཅིག་ཅེས་
བསྟོད་པའི་བསྔོ་བའོ། ། །
བརྩམས་པ་མཐར་ཕྱིན་པ་མཇུག་གི་དོན།
བདག་གིས་ཐུབ་པའི་དགོངས་པ་ཇི་ལྟ་བར། ། ཟབ་དང་རྒྱ་ཆེའི་མདོ་



ཐུབ་པའི་དགོངས་པ་རབ་གསལ་ཞེས་བྱ་བའི་བསྟན་བཅོས། 185
དོན་ལེགས་ གཟིགས་ པ། ། རྒྱལ་ བའི་ སྲས་ པོ་ བྱམས་ པའི་ གསུང་ རབ་
བཞིན། ། འགྲོ་ལ་ཕན་པའི་ཡིད་ཀྱིས་གསལ་བར་བྱས། ། སྤྱོད་པ་རྒྱ་ཆེན་ཤིན་
ཏུ་རྒྱས་པའི་མདོ། ། ལྟ་བའི་དེ་ཉིད་ཤེས་རབ་ཕ་རོལ་ཕྱིན། ། མི་འགལ་
གསལ་བར་སྟོན་པ་ཁོ་བོའི་གཞུང་། ། རིགས་པས་བསྒྲུབས་པ་བླ་མའི་གསུང་
བཞིན་བཤད། ། དེང་སང་ཤཱཀྱ་ཐུབ་པའི་བསྟན་པ་ནི། ། བུད་ཤིང་ཟད་པའི་
མེ་བཞིན་ཉམ་ཆུང་བས། ། བློ་ལྡན་སྐྱེ་བོ་སངས་རྒྱས་སྒྲུབ་འདོད་རྣམས། །
ལེགས་པར་སོམས་ལ་ཐུབ་པའི་གསུང་བཞིན་ཟུང་། ། ཆོས་རྣམས་དེ་ཉིད་ཤིན་
ཏུ་ལྐོག་གྱུར་ལ། ། སོ་སོའི་སྐྱེ་བོའི་སྤྱོད་པ་འཁྲུལ་གྱུར་པས། ། འདི་ཡི་ལེགས་
བཤད་བླ་མ་དམ་པའི་དྲིན། ། ཉེས་པ་སྣང་གང་བདག་བློའི་ཉེས་པར་ཟད། །
སངས་རྒྱས་འཇིག་རྟེན་སྒྲོན་མ་ནུབ་གྱུར་ཅིང་། ། མཁས་པའི་སྐྱེ་བོ་ཕལ་ཆེར་
འདས་པས་ན། ། བློ་ངན་མ་སྦྱངས་གཟུ་ལུམ་སྨྲ་རྣམས་ཀྱིས། ། བདེ་གཤེགས་
བསྟན་པ་དེང་སང་འདིར་དཀྲུགས་སོ། ། ཆོས་འདི་ལོག་པར་བཤད་ན་སྡིག་པ་
ལྕི། ། ལེགས་པར་བཤད་ན་སྐྱེ་བོ་ཕལ་ཆེར་ཁྲོ། ། སྙིགས་མའི་དུས་ཀྱི་ཆོས་སྨྲ་
དཀའ་མོད་ཀྱི། ། འོན་ཀྱང་འགྲོ་ལ་ཕན་སྙམ་འདི་བརྩམས་སོ། ། དགེ་བ་འདི་
དང་དགེ་བའི་རྩ་བ་གཞན། ། མ་ལུས་བློ་ཡིས་གཅིག་ཏུ་བསྡོམ་བྱས་ཏེ། །
ནམམཁའི་མཐས་གཏུགས་སེམས་ཅན་དོན་བསྒྲུབ་ཕྱིར། ། ཀུན་མཁྱེན་རྒྱལ་
པོའི་གོ་འཕང་ཐོབ་པར་ཤོག ། བྱང་ཆུབ་སེམས་དཔའི་ལམ་ལ་འཇུག་པའི་
རིམ་པ། ཐུབ་པའི་དགོངས་པ་གསལ་བ་ཞེས་བྱ་བ་སྡེ་སྣོད་འཛིན་པ་དཔལ་
ལྡན་ས་སྐྱ་པཎྜི་ཏས་སྦྱར་བའོ། ། རྫོགས་སོ། ། ཚོགས་ཆོས་འདི་དབུས་གཙང་
ཁམས་གསུམ་དུ་ངས་ཐམས་ཅད་ལ་བཤད་པ་ཡིན་པས། ངའི་སློབ་མ་ཐམས་
ཅད་ཀྱིས་ལུང་ཐོབ་པ་ཡིན་པས་ཡི་གེ་འདི་ལ་ལྟོས་ལ་ཤོད། འདི་བཞིན་ཉམས་
སུ་ལོང་། །



186
༄༅ ། ། ཐུབ་པ་དགོངས་གསལ་གྱི་འཆད་ཐབས་
འཇམ་དབྱངས་དགོངས་རྒྱན་ཞེས་བྱ་བ་
བཞུགས་སོ། །
གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་བརྩམས།
༄༅ ། ། ཨོཾ་སྭཱ་སིདྡྷཾ། ཐུབ་པ་དགོངས་གསལ་གྱི་འཆད་ཐབས་འཇམ་དབྱངས་
དགོངས་རྒྱན་ཞེས་བྱ་བ། བླ་མ་དང་གཉིས་སུ་མེད་པ་འཇམ་དབྱངས་མི་ཡི་
གཟུགས་འཛིན་རྗེ་བཙུན་ས་སྐྱ་པ་རྣམས་ཀྱི་ཞབས་ལ་གུས་པས་ཕྱག་འཚལ་ཞིང་
སྐྱབས་སུ་མཆིའོ། ། བྱིན་གྱིས་བརླབ་ཏུ་གསོལ། བསྟན་བཅོས་ཐུབ་པའི་
དགོངས་པ་གསལ་བ་འདི་ལ་དོན་གཉིས་ཏེ། སྤྱིའི་དོན་དང་། གཞུང་གི་དོན་
ནོ། ། དང་པོ་ལ་གཉིས་ཏེ། སྤྱིར་དམ་པའི་ཆོས་ལ་འཇུག་པའི་ཚུལ་དང་།
ཉམས་སུ་ལེན་པའི་རིམ་པ་བྱེ་བྲག་ཏུ་བཤད་པའོ། ། དང་པོ་ནི། ཆོས་ལ་
གསུམ་དང་བཤེས་གཉེན་དང་། ། ཐོས་པ་དང་ནི་ཕན་ཡོན་དང་། ། ཐེ་ཚོམ་
བསལ་བ་རྣམ་པ་ལྔ། ། ཆོས་འདི་པ་ཡི་འཇུག་པའི་སྒོ། ། ཞེས་བཤད་པ་ལྟར།
ཆོས་ཀྱི་དགོས་པ་དབྱེ་བ། འཇུག་པའི་གོ་རིམ་སྟེ་གསུམ་དང་། དགེ་བའི་
བཤེས་གཉེན་དང་། ཐོས་བསམ་བྱ་བའི་ཚུལ་དང་། ཕན་ཡོན་དང་། ལོག་
པར་རྟོག་པ་བསལ་བ་རྣམས་སོ་སོར་བཤད་དོ། །
གཉིས་པ་ཉམས་སུ་བླང་བའི་རིམ་པ་བྱེ་བྲག་ཏུ་བཤད་པ་ལ། སྤྱིར་
བསྟན་པ། སོ་སོར་བཤད་པ། གཞུང་འདི་ཉིད་དང་བསྟུན་ཏེ་བྱེ་བྲག་ཏུ་



ཐུབ་པ་དགོངས་གསལ་གྱི་འཆད་ཐབས་འཇམ་དབྱངས་དགོངས་རྒྱན། 187
བཤད་པའོ། ། དང་པོ་ནི། སྤྱོད་པ་འདུལ་བ་དང་མཐུན་པ། སྒོམ་པ་མདོ་སྡེ་
དང་མཐུན་པ། བཤད་པ་མངོན་པ་དང་མཐུན་པ། གསང་སྔགས་རྒྱུད་སྡེ་
དང་མཐུན་པ་ལྟར་ཉམས་སུ་ལེན་པ་ལ་བྱ་སྟེ། འདུལ་བ་ནི་བསྟན་པའི་གཞི་མ་
ཡིན་ལ། མདོ་སྡེ་དང་མངོན་པ་ནི་བསྟན་པའི་སྙིང་པོ་ཡིན་ཞིང་། གསང་
སྔགས་ནི་བསྟན་པའི་ཉིང་ཁུ་ཡིན་པའི་ཕྱིར་ཏེ། ཇི་སྐད་དུ། དགེ་སློང་དབང་
ཐུལ་ཀུན་དབང་པོ། ། སངས་རྒྱས་མི་གྱུར་རབ་བྱུང་བ། ། ངེས་པར་ཐར་བ་
འདོད་རྣམས་ཀྱིས། ། སོ་སོར་ཐར་པ་རྟག་ཏུ་སྲུངས། ། ཞེས་དང་། སྡོང་པོ་
བཀོད་པའི་མདོ་ལས། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་
ཐམས་ཅད་ཀྱི་ས་བོན་ལྟ་བུའོ་ཞེས་སོགས་རྒྱ་ཆེར་གསུངས་ཤིང་། རྡོ་རྗེ་ཐེག་
པའི་དབང་དུ་བྱས་ནས་ཀྱང་། ཇི་སྐད་དུ། གོང་ནས་གོང་གི་སྡོམ་པ་ནི། །
བུ་ཁྱོད་ཀྱིས་ནི་བསྲུང་བྱ་སྟེ། ། གྲོལ་བའི་རྒྱུ་ནི་དེ་ལས་གཞན། ། ཐབས་ནི་ཅི་
ཡང་ཡོད་མ་ཡིན། ། ཞེས་བཤད་པའི་ཕྱིར་དང་། དོན་དེ་ལ་དགོངས་ནས་
བསྟན་བཅོས་མཛད་པས། སངས་རྒྱས་བསྟན་པ་རིན་པོ་ཆེ། ། མདོར་བསྡུས་
ཉམས་སུ་ལེན་པའི་ཚེ། ། འདུལ་བ་ཕར་ཕྱིན་གསང་སྔགས་གསུམ། ། སོ་སོའི་
གཞུང་དང་མི་འགལ་བར། ། ཉམས་སུ་ལེན་པ་བཀའ་དང་མཐུན། ། ཞེས་
གསུངས་སོ། ། ཇི་ལྟར་མཐུན་པའི་ཚུལ་དང་དེ་དག་དང་མི་མཐུན་ན་བསྟན་
པའི་ཉམས་ལེན་མ་ཡིན་པའི་རྒྱུ་མཚན་རྣམས་རྣམ་པར་སྤྲོས་པས་ཆོག་གོ། །
གཉིས་པ་ནི། སྤྱིར་མདོ་དང་བསྟན་བཅོས་སོ་སོ་ནས་ཉམས་སུ་ལེན་པའི་རིམ་
པ་ཇི་སྙེད་པ་ཞིག་གསུངས་ཀྱང་གྲུབ་མཐའི་སྒོ་ནས་འདོད་ཚུལ་མི་འདྲ་བ་བཞི་
རུ་འདུས་ཏེ། འདི་ལ་བྱེ་བྲག་ཏུ་སྨྲ་བ་རྣམས་དང་། མདོ་སྡེ་པ་ནི། ཚུལ་
གནས་ཐོས་དང་བསམ་ལྡན་པས། ། སྒོམ་པ་ལ་ནི་རབ་ཏུ་སྦྱར། ། ཞེས་བཤད་
པ་ལྟར་གྱི་རིམ་པ་དང་མཐུན་པར་འཇུག་པར་འདོད། རང་སངས་རྒྱས་རྣམས་



188
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནི་དེ་དག་གི་སྟེང་དུ་རྟེན་འབྲེལ་ལུགས་འབྱུང་དང་ལུགས་བཟློག་བསྒོམ་ཚུལ་
གཙོ་བོར་བྱེད་དེ་འདི་རྣམས་དོན་གཅིག་གོ ། འོན་ཀྱང་བྱེ་བྲག་ཏུ་སྨྲ་བ་རྣམས་
ནི་སྙིང་རྗེ་ཆེན་པོ་ལ་སོགས་པ་ལམ་གྱི་གཙོ་བོར་མི་བྱེད་ལ། མདོ་སྡེ་པས་ནི་
གཙོ་བོར་བྱེད་པ་དང་། རང་སངས་རྒྱས་ནི་གཟུང་མེད་རྟོགས་པ་ལམ་དུ་བྱེད་
པསཁྱད་པར་ཅུང་ཟད་ཡོད་དོ། ། ཐེག་པ་ཆེན་པོ་བ་རྣམས་ནི་ཐབས་ཤེས་
གཉིས་ཀྱི་སྒོ་ནས་ལམ་དུ་འཇུག་པར་བྱེད་ལ། དེའང་སྔོན་ལ་གང་ནས་འཇུག་
གི་ངེས་པ་ནི་མེད་དེ། དང་པོ་སེམས་བསྐྱེད་ནས་བརྩམས་ཏེ་སྤྱོད་པ་རིམ་པ་
ཅན་དུ་བསླབས་ནས་དེ་ཁོ་ན་ཉིད་ལ་སློབ་པ་བྱང་ཆུབ་སེམས་དཔའི་སྤྱོད་འཇུག་
ལྟ་བུའོ། ། ཡང་སྔོན་ལ་ཤེས་རབ་ནས་བསྟན་པའང་ཡོད་དེ་ཐེག་པ་ཆེན་པོ་
བསྡུས་པ་ལྟ་བུའོ། ། འོན་ཀྱང་གང་ཟག་གི་རྒྱུད་ལ་མངོན་པར་རྟོགས་པ་ནི་གོ་
རིམ་དུ་སྐྱེ་བ་ཡིན་ཏེ། ས་རྣམས་ཀྱི་གོ་རིམ་ངེས་པ་ཅན་དུ་བཤད་པའི་ཕྱིར་
རོ། ། ཚུལ་དེ་ལ་ཡང་གཉིས་སུ་འགྱུར་ཏེ། ཐེག་པ་ཆེན་པོ་སེམས་ཙམ་པ་
རྣམས་ནི། ཐེག་བསྡུས་ལས། ཤེས་བྱའི་གནས་དང་མཚན་ཉིད་དེར་འཇུག་
དང་། ། ཞེས་སོགས་ཁྱད་པར་དུ་འཕགས་པ་བཅུའི་སྒོ་ནས་ཐེག་པ་ཆེན་པོ་ལ་
འཇུག་པར་བཞེད། དབུ་མ་པ་ལ་གསུམ་ལས། ཐལ་འགྱུར་བ་རྣམས་ནི་དབུ་
མ་ལ་འཇུག་པ་ལས་བཤད་པ་ལྟར་ས་བཅུའི་ཉམས་ལེན་གྱི་རིམ་པས་འཇུག་པར་
བཞེད། དབུ་མ་རང་རྒྱུད་པ་རྣམས། རྟོག་གེ་འབར་བ་ལས། བྱང་ཆུབ་
སེམས་ནི་མི་གཏོང་དང་། ། ཐུབ་པའི་བརྟུལ་ཞུགས་ཡང་དག་བསྟེན། ། དེ་
ཉིད་ཤེས་པ་ཚོལ་བ་ནི། ། དོན་ཀུན་བསྒྲུབ་པའི་སྤྱོད་པ་ཡིན། ། ཞེས་བཤད་
པ་ལྟར་སྤྱོད་པ་རིམ་པ་གསུམ་གྱི་སྒོ་ནས་ཐེག་པ་ཆེན་པོ་ཉམས་སུ་ལེན་པ་ལ་
འཇུག་པར་བཞེད་དོ། ། དབུ་མ་པ་གསུམ་པའི་འདོད་ཚུལ་ལ་སློབ་དཔོན་ཀླུ་
སྒྲུབ་ནི། སངས་རྒྱས་རྣམས་ཀྱིས་ཆོས་བསྟན་པ། ། བདེན་པ་གཉིས་ལ་ཡང་



ཐུབ་པ་དགོངས་གསལ་གྱི་འཆད་ཐབས་འཇམ་དབྱངས་དགོངས་རྒྱན། 189
དག་བརྟེན། ། ཞེས་གསུངས་པ་ལྟར་ཆོས་ཐམས་ཅད་བདེན་པ་གཉིས་སུ་
བསྡུས་ནས་དེ་ཉམས་སུ་ལེན་པ་པོའི་གང་ཟག་དབང་པོ་རྣོ་རྟུལ་གྱི་བློ་རིགས་
གཉིས་དང་སྦྱར་ནས་ཉམས་སུ་ལེན་པར་བཞེད་དེ། དེ་ཉིད་ཚོལ་ལ་ཐོག་མར་
ནི། ། ཐམས་ཅད་ཡོད་ཅེས་བསྟན་པར་བྱ། ། དོན་རྣམས་རྟོགས་ཤིང་ཆགས་
མེད་ལ། ། ཕྱི་ནས་རྣམ་པར་དབེན་པ་ཉིད། ། ཅེས་གསུངས་པ་ལྟར་རོ། །
སློབ་དཔོན་ཨཱརྱ་དེ་བ་ནི། བསོད་ནམས་མ་ཡིན་དང་པོར་བཟློག ། བར་དུ་
བདག་ནི་བཟློག་པ་དང་། ། ཐ་མར་ལྟ་གཞི་ཀུན་བཟློག་པ། ། ཞེས་རིམ་པ་
གསུམ་གྱི་སྒོ་ནས་འཇུག་པར་བཞེད་དེ་ལམ་གྱི་རིམ་པ་ཤིན་ཏུ་ལེགས་སོ། །
ཡང་སློབ་དཔོན་དཔའ་བོས་ཀུན་རྫོབ་བྱང་ཆུབ་ཀྱི་སེམས་བསྒོམ་པའི་མན་ངག་
པདྨ་སྤུངས་པ་ལས། ཡ་རབས་ཀྱི་སྤྱོད་པ། བདེ་འགྲོའི་སྤྱོད་པ། ཞི་བའི་སྤྱོད་
པ། ངེས་འབྱུང་མཆོག་གི་སྤྱོད་པ་སྟེ་སྤྱོད་པ་བཞིའི་རིམ་པས་འཇུག་པར་
བཤད་དེ། འདིའང་དབུ་མ་ཆེན་པོའི་ལུགས་ཤིན་ཏུ་ལེགས་པའི་ལམ་སྲོལ་ཞིག་
ཡིན་ནོ། ། དེ་ལྟར་ན་གྲུབ་མཐའི་སྒོ་ནས་ལམ་གྱི་རིམ་པ་མི་འདྲ་བ་བཞི་དང་།
དེ་ཡང་སོ་སོར་ཕྱེ་ན་བྱེ་མདོ་གཉིས་དང་། རང་སངས་རྒྱས་ལ་ལམ་གྱི་རིམ་པ་
གསུམ་དང་། རྣལ་འབྱོར་སྤྱོད་པ་པའི་ལམ་གྱི་རིམ་པ་གཅིག་དང་། དབུ་མ་
ཐལ་རང་གི་ལམ་གྱི་རིམ་པ་གཉིས་དང་། དབུ་མ་ཆེན་པོའི་ལམ་གྱི་རིམ་པ་
གསུམ་སྟེ་དགུ་པོ་འདི་ནི་ཤིང་རྟ་ཆེན་པོ་རྣམས་ཀྱིས་བཀྲལ་བའི་ལམ་གྱི་གཙོ་བོ་
ནི་འདི་རྣམས་ཡིན་ལ། གཞན་ཡང་མདོ་ཐ་དད་དང་བསྟན་བཅོས་ཐ་དད་ཀྱི་
དགོངས་པ་བོད་དང་རྒྱ་གར་གྱི་མཁས་པ་རྣམས་ཀྱིས་འགྲེལ་ལུགས་མི་གཅིག་པ་
ཇི་སྙེད་ཅིག་ཡོད་ཀྱང་འདིར་གཙོ་བོར་གྱུར་པ་ནི་དེ་ཙམ་ཞིག་གོ། ། གསུམ་པ་
གཞུང་འདི་ཉིད་དང་བསྟུན་ཏེ་བྱེ་བྲག་ཏུ་བཤད་པ་ལ་གསུམ་སྟེ། མདོ་གང་གི་
དགོངས་པ་ཡིན་པ་དང་། བསྟན་བཅོས་གང་ལས་བསྟན་པ་དང་། བསྟན་



190 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་དོན་དངོས་བཤད་པའོ། ། དང་པོ་ནི། ཟབ་པ་དང་རྒྱ་ཆེ་བའི་མདོ་སྡེ་
མཐའ་དག་ཡིན་ལ། དེ་ཡང་སྤྱོད་པའི་ཆ་རྣམས་ནི་ཤིན་ཏུ་རྒྱས་པའི་མདོ་སྡེ་སྣ་
ཚོགས་ལས་བསྡུས་ཏེ་བསྟན་ལ། ལྟ་བའི་ཆ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་
ལུགས་ལྟར་དུ་བཤད་པ་སྟེ། གཞུང་འདི་ཉིད་ལས། སྤྱོད་པ་རྒྱ་ཆེ་ཤིན་ཏུ་རྒྱས་
པའི་མདོ། ། ལྟ་བའི་དེ་ཉིད་ཤེས་རབ་ཕ་རོལ་ཕྱིན། ། མི་འགལ་གསལ་བར་
སྟོན་པ་ཁོ་བོའི་གཞུང་། ། རིགས་པས་གྲུབ་པ་བླ་མའི་གསུང་བཞིན་བཤད། །
ཅེས་གསུངས་པ་ལྟར་རོ། །
གཉིས་པ་ནི། ཐེག་པ་ཆེན་པོ་མདོ་སྡེའི་རྒྱན་གྱི་དགོངས་པ་ལྟར་བཤད་
པ་སྟེ། འདི་ཉིད་ལས། བདག་གིས་ཐུབ་པའི་དགོངས་པ་ཇི་ལྟ་བར། ། ཟབ་
དང་རྒྱ་ཆེའི་མདོ་དོན་ལེགས་གཟིགས་པ། ། རྒྱལ་བའི་སྲས་པོ་བྱམས་པའི་
གསུང་རབ་བཞིན། ། འགྲོ་ལ་ཕན་པའི་ཡིད་ཀྱིས་གསལ་བོར་བྱས། ། ཞེས་
གསུངས་པ་ལྟར་རོ། །
གསུམ་པ་བསྟན་པའི་དོན་དངོས་ལ་ལུས་རྣམ་གཞག་དང་མཐུན་པར་རྩ་
ཚིག་གི་འབྲུ་གཉེར་བ་དང་། རྒྱས་བཤད་དང་མཐུན་པར་ལམ་ གྱི་འབྲེལ་
བསྒྲིག་པའོ། ། དང་པོ་ནི། ཐེག་པ་ཆེན་པོའི་མདོ་སྡེའི་རྒྱན་ལས་གསུངས་པ་
ལྟར་ལམ་གྱི་མངོན་པར་རྟོགས་པ་ཇི་ལྟར་སྐྱེ་ཞེ་ན། གནས་སྐབས་བཅུར་མདོ་
སྡེའི་རྒྱན་ལས་གསུངས་ཏེ། རིགས་དང་ཆོས་ལ་མོས་པ་དང་། ། དེ་བཞིན་དུ་
ནི་སེམས་བསྐྱེད་དང༌། ། སྦྱིན་ལ་སོགས་པ་བསྒྲུབ་པ་དང་། ། སྐྱོན་མེད་པ་ལ་
འཇུག་པ་དང༌། ། སེམས་ཅན་རྣམས་ཡོངས་སྨིན་བྱེད་དང་། ། ཞིང་ནི་རྣམ་
པ་སྦྱོང་བ་དང་། ། མི་གནས་མྱ་ངན་འདས་པ་དང་། ། བྱང་ཆུབ་མཆོག་དང་
སྟོན་པའོ། ། ཞེས་གསུངས་སོ། ། ཡང་གནས་སྐབས་བཞིར་གསུངས་ཏེ། ས་
ཐོབ་པ་ནི་མོས་པ་དང་། ། སྤྱོད་པ་དག་ལ་འཇུག་པ་དང༌། ། རྟོགས་པའི་ཕྱིར་



ཐུབ་པ་དགོངས་གསལ་གྱི་འཆད་ཐབས་འཇམ་དབྱངས་དགོངས་རྒྱན། 191
ན་ས་རྣམས་ནི། ། གྲུབ་པའི་སྒོ་ནས་རྣམ་པ་བཞི། ། ཞེས་བྱ་བ་སྟེ་སའི་སྒྲས་
སེམས་བསྐྱེད་པ་དང་ཕ་རོལ་ཏུ་ཕྱིན་པ་ལ་སོགས་པ་ཇི་སྐད་བཤད་པ་མཐའ་
དག་ཤེས་པར་བྱའོ། ། དེའང་དང་པོ་ཁོ་ནར་སྐལ་བ་དང་ལྡན་པའི་རྒྱུ་རིགས་
ཞེས་བྱ་བ་འབྱུང་ངོ་། ། དེ་ནས་རྒྱུ་སྙིང་རྗེས་ཀུན་ནས་བསླངས་ནས་དཀོན་
མཆོག་གསུམ་ལ་སྐྱབས་སུ་སོང་ནས་ཆོས་ལ་མོས་པ་འབྱུང་ངོ༌། ། དེ་ནས་སྤྱོད་
པ་ལ་འཇུག་པའི་གཞི་སེམས་བསྐྱེད་པ་འབྱུང་ངོ༌། ། དེ་ནས་ཕ་རོལ་ཏུ་ཕྱིན་
པའི་སྤྱོད་པ་དངོས་འབྱུང་ངོ༌། ། བཞི་པོ་དེ་ནི་མོས་པས་སྤྱོད་པའི་ས་ཞེས་
བྱའོ། ། དེ་ནས་བྱང་ཆུབ་སེམས་དཔའི་སྐྱོན་མེད་པར་འཇུག་པ་ཞེས་བྱ་སྟེ།
ས་དང་པོ་ཐོབ་པ་འབྱུང་ངོ་། ། དེ་ནས་སེམས་ཅན་རྣམས་ཡོངས་སུ་སྨིན་པར་
བྱེད་པ་ཞེས་བྱ་བ་ས་བདུན་པའི་བར་འབྱུང་ངོ་། ། དེ་ནས་ཞིང་སྦྱོང་བ་དང་མི་
གནས་པའི་མྱ་ངན་ལས་འདས་པ་ཞེས་བྱ་བ་གཉིས་ཕྱིར་ལྡོག་པའི་ས་གསུམ་
མོ། ། དེ་དག་ནི་ལམ་མོ། ། དེ་ནས་བྱང་ཆུབ་སྟེ་མངོན་པར་བྱང་ཆུབ་པ་དང་
མྱངན་ལས་འདས་པ་ཆེན་པོ་སྟོན་པ་སྟེ། སེམས་ཅན་གྱི་སྟོན་པ་མཛད་པ་ནི་
འབྲས་བུའོ། ། དེ་ལྟར་ན་འཁོར་གསུམ་ཡོངས་སུ་དག་པའི་སྤྱོད་པ་ཕ་རོལ་ཏུ་
ཕྱིན་པ་དྲུག་གིས་སངས་རྒྱས་ཀྱི་སར་མཆོག་ཏུ་འགྲོ་བས་ན་པ་ར་མི་ཏ་ཞེས་
བྱའོ། ། དེ་ཡང་སྔ་མ་བརྒྱད་ནི་འདིས་འདོད་པས་ན་ཐེག་པ་ཞེས་བྱ་ལ། ཕྱི་མ་
གཉིས་ནི་འདིར་འདོང་བས་ཐེག་པ་ཞེས་བྱའོ། ། དེ་ཡང་མདོར་བསྡུ་ན་ཚིག་
རྐང་དང་པོ་གསུམ་གྱིས་ལས་དང་པོ་པ་དང་མོས་སྤྱོད་ལ་གནས་པའི་ཆོས་བཞི་
བསྟན། དེས་ནས་ཚིག་རྐང་བཞིས་ས་ལ་གནས་པའི་ཆོས་བཞི་བསྟན། དེ་
ནས་ཚིག་རྐང་གཅིག་གིས་འབྲས་བུའི་ཆོས་གཉིས་བསྟན་ཏོ། ། དེ་ལྟར་དངོས་
པོ་བཅུར་གནས་ཀྱང་བསྟན་བཅོས་མཛད་པ་འདིའི་བཞེད་པས་དོན་ཚན་
བདུན་དུ་བཞེད་དེ། སྐྱོན་མེད་པ་ལ་འཇུག་ཉིད་དང་། ། ཞེས་པ་དང༌།



192 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞིངནི་ཡོངས་སུ་དག་པ་དང་། ། ཞེས་པ་གཉིས་པོ་འདི་དོན་ཚན་གཅིག་ཏུ་
མཛད། མི་གནས་མྱ་ངན་འདས་པ་དང་། ། བྱང་ཆུབ་མཆོག་དང་སྟོན་
པའོ། ། ཞེས་པ་གཉིས་པོ་འདི་དོན་ཚན་གཅིག་ཏུ་མཛད་པའི་ཕྱིར་རོ། །
སེམས་ཅན་རྣམས་ཡོངས་སྨིན་བྱེད་དང་། ། ཞེས་པ་ནི་དངོས་པོ་བཅུར་ཕྱེ་བའི་
ཚེ་ཡ་གྱལ་གཅིག་ཏུ་འདྲེན་དགོས་ཀྱང་། འདིར་སྐྱོན་མེད་པ་ལ་འཇུག་པ་དང་
ཞིང་ཡང་དག་གི་ཁོངས་སུ་ཡང་འདུས་མོད། འོན་ཀྱང་དོན་ཚན་བདུན་གྱི་ཡ་
གྱལ་གཅིག་ཏུ་མཛད་པ་ནི་བསྡུ་བའི་དངོས་པོ་བཞི་ལ་གཙོ་བོར་སྦྱར་བ་ཡིན་
ནོ། ། འདིར་མི་གནས་མྱ་ངན་འདས་པ་དང་། ། ཞེས་པ་མཐར་ཐུག་གི་
འབྲས་བུའི་ཁོངས་སུ་བསྡུས་པ་ནི་དག་པ་ས་གསུམ་གནས་སྐབས་ཀྱི་འབྲས་བུ་
མཐར་ཐུག་ཡིན་པ་ལ་དགོངས་སོ། ། གཉིས་པ་རྒྱས་བཤད་དང་མཐུན་པར་
ལམ་གྱི་འབྲེལ་བསྒྲིག་པ་ལ། དང་པོར་སྐལ་བ་དང་ལྡན་པའི་གཞི་ཡིན་པས་
རིགས་བསྟན་ཏོ། ། གཞི་ཡོད་ན་ལམ་གྱི་ཆོས་བསྐྱེད་དུ་རུང་ལ་ལམ་གྱི་སྔོན་དུ་
དེའི་སྦྱོར་བ་འགྲོ་དགོས་པས་སྐྱབས་སུ་འགྲོ་བ་དང་སེམས་བསྐྱེད་པ་གཉིས་
བསྟན། སེམས་བསྐྱེད་པས་ནི་ཐེག་པ་ཆེན་པོའི་ལམ་ལ་དངོས་སུ་འཇུག་ལ།
དེ་ཡང་དང་པོར་སོ་སོ་སྐྱེ་བོ་དང་འཕགས་པ་ཐུན་མོང་བའི་སྤྱོད་པ་ལ་འཇུག་
པས་ཕ་རོལ་ཏུ་ཕྱིན་པ་དྲུག་དང་བསྡུ་བའི་དངོས་པོ་བཞི་བསྟན་ཏོ། ། དེ་ནས་
འཕགས་པའི་ཆོས་ལ་འཇུག་པ་འབྱུང་བས་ལམ་ལྔ་དང་ས་བཅུའི་རྣམ་པར་
གཞག་པ་བསྟན་ཏེ། ། ས་ལམ་གྱི་འབྲས་བུ་མཐར་ཐུག་པ་ནི་ཐོབ་བྱའི་གཙོ་བོ་
ཡིན་པས་དེའི་རྗེས་སུ་འབྲས་བུའི་རྣམ་པར་གཞག་པ་བསྟན་ཏེ། དེ་ལྟར་ན་
བསྟན་བཅོས་ཀྱི་ལུས་མ་ལུས་པ་ལེགས་པར་བཤད་པ་ཡིན་ནོ། ། གཉིས་པ་
གཞུང་གི་དོན་ནི་ལོགས་སུ་རྟོགས་པར་བྱའོ། །
སྔོན་ཆད་མ་བཤད་ལོག་པར་བཤད་པ་དང་། ། ད་ལྟའི་སྐྱེ་བོ་ཕལ་ཆེར་



ཐུབ་པ་དགོངས་གསལ་གྱི་འཆད་ཐབས་འཇམ་དབྱངས་དགོངས་རྒྱན། 193
ལུང་ཙམ་གྱིས། ། གཞུང་འདི་འཆད་པའི་ཁེངས་པ་བྱེད་མཐོང་ནས། ། སྙིང་
རྗེའི་སེམས་དང་གཞན་ཕན་ལྷུར་བླངས་ནས། ། ལེགས་པའི་འབྱུང་གནས་
ཚུལ་འདི་རིགས་པས་སྦྱར། ། དགེ་བ་འདི་ཡིས་སྐྱེ་བ་ཀུན་ཏུ་བདག ། འཇམ་
དབྱངས་བླ་མའི་གསུང་དང་མི་འབྲལ་ཞིང་། ། གཞུང་ལུགས་ཀུན་ལ་ཐོགས་
མེད་བློ་སྦྱངས་ནས། ། རྒྱལ་བའི་བསྟན་པ་རྟག་ཏུ་འཛིན་པར་ཤོག །



194
༄༅ ། ། ཐུབ་པའི་དགོངས་པ་གསལ་བ་ཞེས་བྱ་བའི་
གཞུང་གི་བཤད་ཐབས་ལམ་བཟང་
མཛེས་རྒྱན་བཞུགས་སོ། །
གློ་བོ་མཁན་ཆེན་བསོད་ནམས་ལྷུན་འགྲུབ་ཀྱིས་བརྩམས།
༄༅ ། ། ཨོཾ་སྭ་སྟི་སིདྡྷཾ། བླ་མ་འཇམ་པའི་དབྱངས་ཀྱི་ཞབས་ལ་སྒོ་གསུམ་གུས་
པས་ཕྱག་འཚལ་ཞིང་སྐྱབས་སུ་མཆིའོ། ། བདག་སོགས་སེམས་ཅན་ཐམས་
ཅད་ཐུགས་བརྩེ་བ་ཆེན་པོས་རྗེས་སུ་བཟུང་སྟེ་བྱིན་གྱིས་བརླབ་ཏུ་གསོལ། སྨྲ་
མཆོག་འཇམ་པའི་རྡོ་རྗེའི་སྐུ་རང་བཞིན། ། དགེ་མཚན་མ་ནོར་ཆོས་དོན་
ལེགས་བཤད་གསུང་། ། ངོ་མཚར་དཔག་མེད་ཐུགས་རྗེའི་སྤྲུལ་པ་འགྱེད། །
འཇམ་མགོན་བླ་མའི་ཞབས་རྡུལ་སྤྱི་བོས་ལེན། ། དེ་གསུང་གངྒཱ་བསིལ་བྱེད་
ཉལ་འགྲོའི་རྒྱུན། ། ངན་རྟོག་འདམ་གྱིས་བསླད་པ་མ་ཡིན་པའི། ། ཚིག་དོན་
ཡན་ལག་བརྒྱད་ལྡན་ཐོས་པའི་མཚོར། ། གང་དྲངས་ངག་གི་སྙིམ་པས་འདིར་
སྦྱིན་བྱ། ། འདིར་ཁམས་གསུམ་གྱི་མགོན་པོ། བྱང་ཆུབ་སེམས་དཔའ་རྣམས་
ཀྱི་གཙོ་བོ། ཐར་པ་འདོད་པ་རྣམས་ཀྱི་འདྲེན་པ། ལམ་དུ་ཞུགས་པ་རྣམས་ཀྱི་
དེད་དཔོན། རིག་པ་དང་གྲོལ་བའི་སྤོབས་པ་ཐུན་མོང་མ་ཡིན་པ་ལ་མངའ་
བརྙེས་པས་སློབ་མའི་ཐེ་ཚོམ་གྱི་དྲ་བ་རྣམ་པར་འགྲེལ་པ། ཡེ་ཤེས་དང་ཡེ་ཤེས་
ཀྱི་འཇུག་ཡུལ་རྣམ་པར་དག་པ་ལ་དབང་འབྱོར་བས། གནས་དང་གནས་མ་
ཡིན་པར་དཔྱོད་པ་ལ་སྙེངས་པ་མི་མངའ་བ། རང་དང་གཞན་གྱི་གྲུབ་པའི་



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 195
མཐའ་རྒྱ་མཚོ་ལྟ་བུའི་ཕ་རོལ་ཏུ་བྱོན་པས་སྒྲུབ་པ་དང་སུན་འབྱིན་པའི་ཆ་ལ་
རྨོངས་པའི་ཐིབས་པོ་བསལ་བ། ཆོས་དང་ཆོས་མ་ཡིན་པ་རྣམ་པར་འབྱེད་པ་
ལ་མཁས་པ། གདུལ་བྱའི་རྒྱུད་ཡང་དག་པའི་ལམ་ལ་སྦྱོར་བའི་རྩ་ལག་ཆེན་
པོར་གྱུར་པའི་ཆོས་ཀྱི་རྗེ་དཔལ་ལྡན་ས་སྐྱ་པཎྜི་ཏ་ཆེན་པོ་ཞེས་ཡོངས་སུ་གྲགས་
པ་དེས་མཛད་པའི་བསྟན་བཅོས་ཐུབ་པའི་དགོངས་པ་གསལ་བ་ཞེས་ཀྱང་བྱ།
རྒྱལ་སྲས་ལམ་བཟང་ཞེས་ཀྱང་བྱ། ཚོགས་ཆོས་ཆེན་མོ་ཞེས་ཀྱང་གྲགས་པར་
གྱུར་པའི་བྱང་ཆུབ་སེམས་དཔའི་ལམ་གྱི་རིམ་པ་གསལ་བར་བྱེད་པའི་གཞུང་
འདི་ཉིད་ནི་གང་བཤད་པར་བྱ་བའི་ཆོས་ཡིན་ནོ། ། འདིའི་དོན་འཆད་པར་
བྱེད་པ་ལ་བསྟན་བཅོས་རྩོམ་པ་པོའི་ཆེ་བའི་ཡོན་ཏན། དེས་བསྟན་བཅོས་ཇི་
ལྟར་མཛད་པའི་ཚུལ། བསྟན་བཅོས་ཀྱི་དོན་གཏན་ལ་དབབ་པའོ། །
བསྟན་བཅོས་རྩོམ་པ་པོའི་ཆེ་བའི་ཡོན་ཏན་ནི། རིགས་ཁྱད་པར་ཅན་
དུ་འཁྲུངས་པའི་ཡོན་ཏན། གཞི་ཚུལ་ཁྲིམས་ལ་གནས་པའི་ཡོན་ཏན། ཐོས་
བསམ་སྒོམ་པས་རྒྱུད་སྦྱངས་པའི་ཡོན་ཏན། འཆད་རྩོད་རྩོམ་གསུམ་ གྱིས་
བསྟན་པ་སྤེལ་བའི་ཡོན་ཏན། བླ་མ་དང་ཡི་དམ་གྱི་ལྷས་རྗེས་སུ་བཟུང་བའི་
ཡོན་ཏན། ཆགས་ཐོགས་མེད་པའི་མངོན་ཤེས་མངའ་བའི་ཡོན་ཏན། འཛམ་
གླིང་ཆེ་རྒུས་ཞབས་ལ་གཏུགས་པའི་ཡོན་ཏན། རྨད་དུ་བྱུང་བའི་ལུང་བསྟན་
བརྙེས་པའི་ཡོན་ཏན། སྐུ་གསུང་ཐུགས་ཀྱི་རྟེན་མཆོག་སྤྲུལ་པའི་ཡོན་ཏན།
བསྟན་པའི་གསལ་བྱེད་སློབ་མ་བསྐྲུན་པའི་ཡོན་ཏན་ལ་སོགས་པ་བསམ་གྱིས་མི་
ཁྱབ་པ་དང་ལྡན་ཞིང་ཤེས་བྱ་ཐམས་ཅད་ལ་མངའ་བརྙེས་པ་ཡིན་ཏེ། ཆོས་ཀྱི་
རྗེ་ཉིད་ཀྱི་གསུང་ལས། སྐྱེ་བ་གཞན་དུ་སྦྱངས་པ་དང་། ། མཁས་པ་དུ་མ་
བསྟེན་པ་དང་། ། རྣམ་པར་དཔྱོད་པའི་བློ་གྲོས་ཀྱིས། ། ཤེས་བྱ་ཀུན་ལ་
འཇིགས་མེད་ཐོབ། ། ཅེས་བཤད་པ་ལྟར་རོ། །



196 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ལྟ་བུའི་སྐྱེས་བུ་ཁྱད་པར་ཅན་དེས་བསྟན་བཅོས་ཇི་ལྟར་དུ་བརྩམས་
པའི་ཚུལ་ནི། སྤྱིར་རིག་པའི་གནས་ལྔ་ཀ་ལ་བསྟན་བཅོས་མང་དུ་མཛད་པ་
ཡོད་ཀྱང་། འདིར་ཐེག་པ་ཆེན་པོ་མདོ་སྡེའི་རྒྱན་གྱི་ལམ་གྱི་རིམ་པ། ཟབ་པ་
དང་རྒྱ་ཆེ་བའི་མདོ་གཉིས་ཀྱི་དོན་མི་འགལ་བར་ལེགས་པར་བཤད་པ་ནི་བསྟན་
བཅོས་ཆེན་པོ་འདི་ཉིད་ཡིན་ཏེ། གཞུང་ཉིད་ལས། བདག་གིས་ཐུབ་པའི་
དགོངས་པ་ཇི་ལྟ་བར། ། ཟབ་དང་རྒྱ་ཆེའི་མདོ་དོན་ལེགས་གཟིགས་པ། །
རྒྱལ་བའི་སྲས་པོ་བྱམས་པའི་གསུངས་རབ་བཞིན། ། འགྲོ་ལ་ཕན་པའི་ཡིད་
ཀྱིས་གསལ་བར་བྱས། ། སྤྱོད་པ་རྒྱ་ཆེ་ཤིན་ཏུ་རྒྱས་པའི་མདོ། ། ལྟ་བའི་དེ་
ཉིད་ ཤེས་ རབ་ ཕ་ རོལ་ ཕྱིན། ། མི་ འགལ་ གསལ་ བར་ སྟོན་ པ་ ཁོ་ བོའི་
གཞུང་། ། རིགས་པས་གྲུབ་པ་བླ་མའི་གསུང་བཞིན་བཤད། ། ཅེས་གསུངས་
པ་ལྟར་རོ། །
དེ་ལྟ་བུའི་བསྟན་བཅོས་ཀྱི་དོན་གཏན་ལ་དབབ་པ་ལ། སྤྱི་དོན་གྱི་སྒོ་
ནས་ཁོག་ཕུབ་པ་དང་། གཞུང་དོན་གྱི་སྒོ་ནས་ཞིབ་ཏུ་བཤད་པ་གཉིས། སྤྱི་
དོན་གྱིས་ཁོག་ཕུབ་པ་ལ་ཡང་སྟོན་པ་པོ་སངས་རྒྱས་ཇི་ལྟར་བྱོན་པའི་ཚུལ།
དེས་གསུངས་པའི་ཆོས་ཀྱི་རབ་ཏུ་དབྱེ་བ། ཆོས་ཉམས་སུ་ལེན་པའི་ལམ་གྱི་
རིམ་པ་ལ་ཇི་ལྟར་འཇུག་པའི་ཚུལ་དང་གསུམ། །
སྟོན་པ་པོ་སངས་རྒྱས་བྱོན་པའི་ཚུལ་ནི། ཐུབ་པའི་དབང་པོ་འདི་ཉིད་
ཀྱིས་དང་པོ་བྱང་ཆུབ་ཀྱི་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་
མེད་གསུམ་དུ་ཚོགས་བསགས། མཐར་རྡོ་རྗེ་གདན་གྱི་སྤོ་ལ་མངོན་པར་རྫོགས་
པར་སངས་རྒྱས་ནས་བདུད་བཞི་ལས་རྣམ་པར་རྒྱལ་བའི་ཚུལ་བསྟན་པ་ཡིན་ཏེ།
མགོན་པོ་ཀླུ་སྒྲུབ་ཀྱིས། དང་པོ་བྱང་ཆུབ་མཆོག་ ཏུ་ ཐུགས་བསྐྱེད་དེ། །
བསྐལ་པ་གྲངས་མེད་གསུམ་དུ་ཚོགས་གཉིས་བསགས། ། བར་དུ་གཅོད་པའི་



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 197
བདུད་བཞི་འཇོམས་མཛད་པ། ། བཅོལ་ལྡན་སེང་གེ་དེ་ལ་ཕྱག་འཚལ་ལོ། །
ཞེས་གསུངས་པ་ལྟར་རོ། ། དེས་གསུངས་པའི་ཆོས་ཀྱི་རབ་ཏུ་དབྱེ་བ་ནི།
ལུང་གི་ཆོས་དང་རྟོགས་པའི་ཆོས་གཉིས་སུ་འདུ་སྟེ། སློབ་དཔོན་དབྱིག་གཉེན་
གྱིས་མངོན་པ་མཛོད་ལས། སྟོན་པའི་དམ་ཆོས་རྣམ་གཉིས་ཏེ། ། ལུང་དང་
རྟོགས་པའི་བདག་ཉིད་དོ། ། དེ་འཛིན་བྱེད་དང་སྨྲ་བྱེད་པ། ། སྒྲུབ་པར་བྱེད་
པ་ཁོ་ནའོ། ། ཞེས་གསུངས་པ་ལྟར་རོ། ། དེ་ལ་རྟོགས་པའི་ཆོས་ནི་དབྱིངས་
གློ་བུར་གྱི་དྲི་མ་ལས་གྲོལ་བ་འགོག་པའི་བདེན་པ་དང་། དེ་ཤེས་རབ་ཀྱིས་
རྟོགས་པ་ལམ་གྱི་བདེན་པ་དང་གཉིས་ཡིན་ལ། ལུང་གི་ཆོས་ནི་དེ་ཐོབ་པར་
བྱེད་པའི་ཐབས་སངས་རྒྱས་ཀྱི་གསུང་རབ་ཆོས་འཁོར་གསུམ་དང་། དེའི་
དགོངས་པ་འགྲེལ་པར་བྱེད་ པའི་བསྟན་བཅོས་རྣམས་ ཡིན་ ཏེ། མདོ་སྡེ་
དགོངས་པ་ངེས་འབྲེལ་ལས། ཆོས་རྣམས་ ཐམས་ཅད་བཀའ་དང་བསྟན་
བཅོས་ཏེ། ། ལེགས་པར་གསུངས་དང་དེ་ཡི་དགོངས་འགྲེལ་བ། ། དེ་ཡི་
དབང་གིས་ཤཱཀྱའི་བསྟན་པ་ནི། ། འཇིག་རྟེན་ཁམས་སུ་ཡུན་རིང་གནས་པར་
འགྱུར། ། ཞེས་བཤད་པ་ལྟར་རོ། ། །
ཆོས་ཉམས་སུ་ལེན་པ་ལ་འཇུག་པའི་རིམ་པ་ནི། ། བདག་ཉིད་ཆེན་པོ་
བསོད་ནམས་རྩེ་མོའི་ཞལ་སྔ་ནས་ཀྱི་ཆོས་ལ་འཇུག་པའི་སྒོ་ལས། རང་བཞིན་
དང་ནི་དགོས་པ་དང་། ། དབྱེ་བ་བཞི་སྟེ་སྤྱི་འགྲོ་ཡིན། ། བྱེ་བྲག་ལ་ནི་རྣམ་པ་
ལྔ། ། གཉིས་ལས་བརྒྱད་ནི་འཇུག་པའི་སྒོ། ། ཞེས་འཇུག་སྒོ་རྣམ་པ་བརྒྱད་དུ་
ཕྱེ་ནས་ཞིབ་ཏུ་བཤད་ཀྱང་། འདིར་གོ་སླ་བའི་དབང་དུ་བྱས་ན། བསྟན་པ་
སྤྱིའི་དབང་དུ་བྱས་པའི་ལམ་ལ་འཇུག་པའི་རིམ་པ་དང་། བྱེ་བྲག་ཏུ་ཐེག་པ་
ཆེན་པོའི་ལམ་ལ་འཇུག་པའི་རིམ་པ་གཉིས། བསྟན་པ་སྤྱིའི་དབང་དུ་བྱས་
པའི་ལམ་ལ་འཇུག་པའི་རིམ་པ་ནི། དད་པ་ཆེན་པོ་སྔོན་དུ་སོང་ནས་དགེ་བའི་



198 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཤེས་གཉེན་མཚན་ཉིད་དང་ལྡན་པ་ལ་བརྟེན་ནས་གཞི་ཚུལ་ཁྲིམས་རྣམ་པར་
དག་པ་ནོད་ཅིང་། ཐོས་བསམ་གྱིས་སྒྲོ་འདོགས་བཅད་དེ། ཞི་གནས་དང་
ལྷག་མཐོང་ཚུལ་བཞིན་དུ་བསྒོམས་པས་འབྲས་བུ་མངོན་དུ་བྱེད་པའི་ཐབས་
ཤིག་ཡིན་ཏེ། མངོན་པ་མཛོད་ལས། ཚུལ་གནས་ཐོས་དང་བསམ་ལྡན་
པས། ། སྒོམ་པ་ལ་ནི་རབ་ཏུ་སྦྱར། ། ཞེས་ལེགས་པར་གསུངས་སོ། ། བྱེ་
བྲག་ཏུ་ཐེག་པ་ཆེན་པོའི་ལམ་ལ་འཇུག་པའི་རིམ་པ་ནི། མགོན་པོ་ཀླུ་སྒྲུབ་ལྟར་
ན། དབུ་མ་རིན་ཆེན་ཕྲེང་བ་ལས། གང་ཞིག་བདག་དང་གཞན་རྣམས་
ནི། ། བླ་མེད་བྱང་ཆུབ་ཐོབ་འདོད་ན། ། དེ་ཡི་རྩ་བ་བྱང་ཆུབ་སེམས། ། རི་
དབང་རྒྱལ་པོ་ལྟར་བརྟན་དང་། ། ཕྱོགས་མཐས་ གཏུགས་པའི་ སྙིང་ རྗེ་
དང་། ། གཉིས་ལ་མི་བརྟེན་ཡེ་ཤེས་ལགས། ། ཞེས་ཆོས་གསུམ་གྱི་སྒོ་ནས་
ཐེག་པ་ཆེན་པོའི་ལམ་མ་ལུས་པར་ཉམས་སུ་ལེན་པར་བཞེད། དཔལ་ལྡན་ཟླ་
བ་གྲགས་པ་སོགས་དབུ་མ་ཐལ་འགྱུར་པ་རྣམས་ནི། ཀུན་རྫོབ་དེ་ཉིད་གཤོག་
ཡངས་དཀར་པོ་རྒྱས་གྱུར་པའི། ། ངང་པའི་རྒྱལ་པོ་དེ་ནི་སྐྱེ་བོ་ངང་པ་ཡི། །
མདུན་དུ་བདར་ནས་དགེ་བའི་རླུང་གིས་ཤུགས་སྟོབས་ཀྱིས། ། རྒྱལ་བའི་ཡོན་
ཏན་རྒྱ་མཚོའི་ཕ་རོལ་མཆོག་ཏུ་འགྲོ། ། ཞེས་བདེན་གཉིས་ཟུང་འབྲེལ་དུ་
ཉམས་སུ་ལེན་པའི་ཐབས་ཀྱིས་ཐེག་པ་ཆེན་པོའི་ལམ་མ་ལུས་པ་བགྲོད་པར་
བཞེད། སློབ་དཔོན་ལེགས་ལྡན་འབྱེད་ལ་སོགས་པ་དབུ་མ་རང་རྒྱུད་པ་རྣམས་
ནི། རྟོག་གེ་འབར་བ་ལས། བྱང་ཆུབ་སེམས་ནི་མི་གཏོང་དང་། ། ཐུབ་པའི་
བརྟུལ་ཞུགས་ཡང་དག་བསྟེན། ། དེ་ཉིད་ཤེས་པ་ཚོལ་བ་ནི། ། དོན་ཀུན་
བསྒྲུབ་པའི་སྤྱོད་པ་ཡིན། ། ཞེས་རིམ་པ་གསུམ་པོ་འདིའི་ནང་དུ་ཐེག་པ་ཆེན་
པོའི་ཉམས་ལེན་མ་ལུས་པ་ཚང་བར་བཞེད་དོ། ། ཡང་རྗེ་བཙུན་བྱམས་པ་
མགོན་པོས་བསྟན་བཅོས་མངོན་པར་རྟོགས་པའི་རྒྱུན་ལྟར་ན། ཤེས་རབ་ཕ་



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 199
རོལ་ཕྱིན་པ་ནི། ། དངོས་པོ་བརྒྱད་ཀྱིས་ཡང་དག་བཤད། ། ཅེས་ཤེར་ཕྱིན་གྱི་
མདོའི་དོན་མཐའ་དག་མངོན་པར་རྟོགས་པ་བརྒྱད་ཀྱི་སྒོ་ནས་འཆད་པར་
བཞེད་ཅིང་། ཐེག་པ་ཆེན་པོ་རྒྱུད་བླ་མ་ལས་ཟབ་མོའི་མདོ་རྣམས་ཀྱི་དགོངས་
པ་རྡོ་རྗེའི་གནས་བདུན་དུ་བསྡུས་ནས་ཐེག་པ་ཆེན་པོའི་ལམ་གྱི་རིམ་པ་བཤད་
པ་ལ་སོགས་པ་རྣམས་གྲངས་མང་དུ་ཡོད་ཀྱང་། འདིར་རྗེ་བཙུན་ས་སྐྱ་པ་
རྣམས་ཀྱི་བཞེད་པ་ལྟར་ན་ཐེག་པ་ཆེན་པོའི་ལམ་གྱི་ངོ་བོ་ངོས་གཟུང་བ་དང་།
དེ་ལམ་ཐུན་མོང་བ་རྣམས་ལས་ཇི་ལྟར་ཁྱད་པར་དུ་འཕགས་པའི་ཚུལ། ཁྱད་
པར་དུ་འཕགས་པ་དེའི་དབྱེ་བ། གཞུང་འདི་ཉིད་ཀྱི་དགོངས་དོན་བྱེ་བྲག་ཏུ་
བཤད་པའོ། ། ཐེག་པ་ཆེན་པོའི་ལམ་གྱི་ངོ་བོ་ནི། འབྲས་བུ་ཐམས་ཅད་
མཁྱེན་པ་ཉིད་ཐོབ་པར་བྱེད་པའི་ཐབས་ཐུན་མོང་མ་ཡིན་པ་སྟེ། མདོ་སྡེ་རྒྱུན་
ལས། གནས་བརྩོམ་འབྲས་བུ་འབྱུང་བ་ཆེ་བདག་ཉིད། ། རྒྱལ་སྲས་རྣམས་ཀྱི་
བསྒྲུབ་པ་ཡིན་པར་བསྔགས། ། ཞེས་གསུངས་པ་ལྟར་རོ། ། དེ་ཐུན་མོང་བ་
ལས་ཁྱད་པར་འཕགས་པའི་ཚུལ་ནི། ཁྱད་པར་རྣམ་པ་བཞིས་ཐེག་པ་ཆེན་པོ་
འདི་ལམ་གཞན་ལས་ཁྱད་པར་དུ་འཕགས་པ་ཡིན་ཏེ། དེ་ལ་ཁྱད་པར་བཞི་ནི་
སྡུག་བསྔལ་སྤོང་བའི་ཐབས་ལ་ཞུགས་པ་དང་། འཁོར་བ་ལ་ཞེན་པ་མེད་པ་
དང་། ཐར་པའི་ཐབས་སངས་རྒྱས་ཀྱི་ཐེག་པ་ལ་ཞུགས་པ་དང༌། སྲིད་ཞི་
མཉམ་པ་ཉིད་ཀྱི་ལམ་སྟོང་པ་དང་སྙིང་རྗེ་གཉིས་སུ་མེད་པ་ལ་ཞུགས་པ་རྣམས་
ཡིན་ནོ། ། ཁྱད་པར་དུ་འཕགས་པ་དེའི་དབྱེ་བ་ནི། འདོད་ཚུལ་མི་འདྲ་བ་
རྣམ་པ་བཞིར་ཡོད་དེ། ལམ་གསུམ་ལ་འབྲས་བུ་གསུམ་དུ་འདོད་པ་དང་།
ལམ་གཅིག་ལ་འབྲས་བུ་གསུམ་དུ་འདོད་པ་དང་། ལམ་གཅིག་ལ་འབྲས་བུ་
གཅིག་ཏུ་འདོད་པ་དང་། ལམ་གསུམ་ལ་འབྲས་བུ་གཅིག་ཏུ་འདོད་པའོ། །
ཚུལ་དང་པོ་ནི། མདོ་སྡེ་དགོངས་འགྲེལ་ལ་སོགས་པའི་རྗེས་སུ་འབྲངས་ནས་



200 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འཕགས་པ་ཐོགས་མེད་ལ་སོགས་པ་སེམས་ཙམ་པའི་སློབ་དཔོན་རྣམས་བཞེད།
ཚུལ་གཉིས་པ་ནི། ཤེར་ཕྱིན་གྱི་མདོའི་དངོས་བསྟན་དང་མཚུངས་པར་སློབ་
དཔོན་ཟླ་བ་གྲགས་པ་ལ་སོགས་པ་བཞེད། ཚུལ་གསུམ་པ་ནི། ནམ་མཁའི་
སྙིང་པོའི་མདོ་ལ་སོགས་པའི་རྗེས་སུ་འབྲངས་ནས་བྱང་ཆུབ་སེམས་དཔའ་
གཅིག་པུར་སྨྲ་བ་ལ་སོགས་པ་རྣམས་འདོད་དོ་ཞེས་སྔ་རབས་པ་རྣམས་གསུང་།
ཚུལ་བཞི་པ་ནི། དམ་པའི་ཆོས་པདྨ་དཀར་པོ་ལ་སོགས་པའི་རྗེས་སུ་འབྲངས་
ནས་ སློབ་དཔོན་རྣལ་འབྱོར་གྱི་དབང་ ཕྱུག་བིརླ་ པ་ལ་ སོགས་པ་བཞེད་དེ།
དེའང་ཁྱིམ་བདག་གི་དཔེས་མཚོན་ནས་གནས་སྐབས་སུ་ལམ་གསུམ་ལ་བཀོད་
ནས་མཐར་ཐུག་འཚང་རྒྱ་བ་སྟེ། ལང་ཀར་གཤེགས་པ་ལས། ཏིང་ངེ་འཛིན་
གྱི་ལུས་ཐོབ་ནས། ། བསྐལ་པའི་བར་དུ་མི་ཚང་ངོ༌། ། དཔེར་ན་སྐྱེས་བུ་མྱོས་
གྱུར་པ། ། མྱོས་འགྱུར་སངས་ཚེ་མེད་པ་ལྟར། ། དེ་ལྟར་དེ་དག་ང་ཡི་སྐུ། །
སངས་རྒྱས་ཆོས་ཞེས་བྱ་བ་འཐོབ། ། ཅེས་གསུངས་སོ། ། ཚུལ་འདི་དང་ལམ་
གཅིག་ལ་འབྲས་བུ་གཅིག་ཏུ་འདོད་པ་གཉིས་ངོ་བོ་མཚུངས་པས་ཁོ་བོ་ཡང་དེ་
ལྟར་འདོད་དོ་ཞེས་འཛམ་བུ་གླིང་གི་མཁས་པ་ཆེན་པོ་རྗེ་བཙུན་བསོད་ནམས་རྩེ་
མོས་གསུངས་སོ། ། གཞུང་འདི་ཉིད་ཀྱི་དགོངས་དོན་བྱེ་བྲག་ཏུ་བཤད་པ་ལ་
གང་གཏན་ལ་དབབ་པར་བྱ་བའི་གཞི་བཅུ་ངོས་གཟུང་བ། དེ་ལ་སློབ་པའི་གོ་
རིམ་མངོན་པར་རྟོགས་པ་རྒྱུད་ལ་ཇི་ལྟར་སྐྱེ་ཚུལ་བསྟན་པའོ། །
གང་གཏན་ལ་དབབ་པར་བྱ་བའི་གཞི་བཅུ་ངོས་གཟུང་བ་ནི། ཤེས་
བྱའི་གནས་ཀུན་གཞིའི་རྣམ་པར་ཤེས་པ་དང་། དེ་ལ་སྒྲོ་འདོགས་དང་སྐུར་
འདེབས་ཀྱི་མཐའ་བསལ་བའི་ཕྱིར་མཚན་ཉིད་གསུམ་ཤེས་པར་བྱ་བ་དང་།
རྣམ་པར་རིག་པ་ཙམ་དུ་འཇུག་པ་དང་། དེའི་རྒྱུ་འབྲས་ཕ་རོལ་ཏུ་ཕྱིན་པ་དྲུག་
གི་སྤྱོད་པ་དང་། དེ་བྱང་ཆུབ་སེམས་དཔའི་ས་བཅུར་དབྱེ་བ་དང་། བྱང་ཆུབ་



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 201
སེམས་དཔའི་བསླབ་ པ་ གསུམ་ ལ་ ཇི་ ལྟར་ སློབ་ པའི་ ཚུལ་ དང་། དེ་ ལྟར་
བསླབས་པའི་འབྲས་བུ་སྤངས་པ་ཕུན་སུམ་ཚོགས་པ་དང་། ཡེ་ཤེས་ཕུན་སུམ་
ཚོགས་པ་རྣམས་ཏེ། ཆོས་མངོན་པའི་མདོ་ལས། ཤེས་བྱའི་གནས་དང་མཚན་
ཉིད་དེར་འཇུག་དང་། ། དེ་ཡི་རྒྱུ་འབྲས་དེ་རབ་དབྱེ་བ་དང༌། ། བསླབ་པ་
གསུམ་དང་དེ་འབྲས་སྤངས་པ་དང་། ། ཡེ་ཤེས་ཐེག་པ་མཆོག་གྱུར་ཁྱད་པར་
འཕགས། ། ཞེས་གསུངས་པ་ལྟར་རོ། ། དེ་ལ་སློབ་པའི་གོ་རིམ་ནི། ། དང་
པོར་སེམས་བསྐྱེད་ནས་བརྩམས་ཏེ་སྤྱོད་པ་ལ་རིམ་པ་བཞིན་དུ་བསླབ། དེ་
ནས་དེ་ཁོ་ན་ཉིད་ལ་སློབ་པ་ཡང་ཡོད་དེ་བྱང་ཆུབ་སེམས་དཔའི་སྤྱོད་པ་ལ་
འཇུག་པ་ལྟ་བུའོ། ། ཡང་དང་པོར་དེ་ཁོ་ན་ཉིད་ལ་བསླབས་ཏེ་དེ་ནས་སེམས་
བསྐྱེད་པ་སོགས་ལ་རིམ་གྱིས་སློབ་པ་ཡང་ཡོད་དེ་ཐེག་པ་ཆེན་པོ་བསྡུས་པ་ལྟ་
བུའོ། ། དེ་ལྟར་ཐབས་དང་ཤེས་རབ་ལ་སློབ་པའི་གོ་རིམ་སྔ་ཕྱི་ལ་ངེས་པ་མེད་
པར་བསྟན་པ་ཡང་གང་ཟག་གི་རིགས་ལ་དགོངས་པ་ཡིན་ཏེ། གང་ཟག་བློ་
དམན་པ་རྣམས་ནི་དང་པོ་ཉིད་ནས་ལྟ་བ་རྣམ་པར་དག་པ་ལ་སྦྱོར་བ་མི་ནུས་
པས་སྤྱོད་པ་ནས་རིམ་པ་བཞིན་དུ་བསྟན་ལ། གང་ཟག་མཆོག་ཏུ་གྱུར་པ་
རྣམསནི་དང་པོ་ཉིད་ནས་ལྟ་བ་ལ་བློ་སྦྱངས་པས་འོག་ནས་འབྱུང་བའི་ལམ་
ཐམས་ཅད་རྣམ་པར་གྲོལ་བའི་ལམ་དུ་འགྱུར་བའི་ཕྱིར་ཏེ། རིན་ཆེན་ཕྲེང་བ་
ལས། ཐེག་པ་ཆེན་པོ་འདི་ལ་ནི། ། སྙིང་རྗེ་སྔོན་བཏང་སྤྱོད་པ་དང་། ། ཡེ་
ཤེས་དྲི་མ་མེད་བཤད་པ། ། སེམས་ཡོད་སུ་ཞིག་འདི་ལ་སྨོད། ། ཅེས་གང་
ཟག་བློ་དམན་པའི་སློབ་ཚུལ་བསྟན་ཅིང་། མདོ་སྡུད་པ་ལས། སྦྱིན་པ་སྦྱིན་
པའི་སྔོན་དུ་འགྲོ་བ་ཤེས་རབ་སྟེ། ། ཚུལ་ཁྲིམས་བཟོད་པ་བརྩོན་འགྲུས་བསམ་
གཏན་དེ་བཞིན་ནོ། ། དགེ་ཆོས་ཆུད་མི་གསན་ ཕྱིར་ཡོངས་སུ་འཛིན་པ་
ཡིན། ། འདིས་ནི་ཆོས་རྣམས་ཐམས་ཅད་ཚུལ་གཅིག་སྟོན་པར་བྱེད། ། ཅེས་



|
202 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གང་ཟག་མཆོག་གི་དབང་དུ་བྱས་པའི་ལམ་ལ་སློབ་ཚུལ་གསུངས་པ་ལྟར་རོ། །
མངོན་པར་རྟོགས་པ་རྒྱུད་ལ་ཇི་ལྟར་སྐྱེ་བའི་ཚུལ་ནི། སའི་གོ་རིམ་ལྟར་
རིམ་པ་ཅན་ཁོ་ནར་སྐྱེ་བ་ཡིན་ཏེ། མངོན་པར་རྟོགས་པ་སྔ་མ་སྔ་མ་རྣམས་སྔོན་
དུ་མ་སོང་བར་ཕྱི་མ་ཕྱི་མ་རྣམས་འབྱུང་བ་མི་སྲིད་པའི་ཕྱིར་རོ། ། དེས་ན་ལམ་
ལ་འཇུག་པའམ་སློབ་པའི་གོ་རིམ་ལ་དང་པོ་ཉིད་ནས་ཐབས་དང་ཤེས་རབ་ལ་
སོགས་པ་གང་ལ་སློབ་ཀྱི་ངེས་པ་མེད་པ་དང་། མངོན་པར་རྟོགས་པ་རྒྱུད་ལ་སྐྱེ་
བ་ལ་སྔ་མའི་རྗེས་སུ་ཕྱི་མ་རིམ་པ་ལྟར་སྐྱེ་དགོས་པ་ནི་གཞུང་མཐའ་དག་གི་
དགོངས་པ་ཡང་ཡིན་ཏེ། ལང་ཀར་གཤེགས་པའི་མདོ་ལས། བཅོམ་ལྡན་
འདས་ལ་བྱང་ཆུབ་སེམས་དཔའ་བློ་གྲོས་ཆེན་པོས་གསོལ་པ། བཅོམ་ལྡན་
འདས་རང་གི་སེམས་ཀྱི་སྣང་བའི་རྒྱུད་ཅིག་ཅར་རམ་རིམ་གྱིས་འཇུག་པ་ཇི་ལྟར་
དག་པར་འགྱུར། བཀའ་སྩལ་པ། བློ་གྲོས་ཆེན་པོ་རིམ་གྱིས་འཇུག་པ་དག་སྟེ།
ཅིག་ཅར་ནི་མ་ཡིན་ནོ། ། འདི་ལྟ་སྟེ་ཤིང་ཨ་མྲའི་འབྲས་བུ་རིམ་གྱིས་སྨིན་པར་
འགྱུར་གྱི་ཅིག་ཅར་ནི་མ་ཡིན་ནོ་ཞེས་བྱ་བ་ལ་སོགས་པ་བཤད་པའི་ཕྱིར་རོ། །
དེ་ལྟ་བུའོ་མངོན་པར་རྟོགས་པའི་རིམ་པ་དེ་ཡང་ཐེག་པ་ཆེན་པོ་མདོ་སྡེ་རྒྱན་
ལས་གནས་སྐབས་བཞིར་གསུངས་པ་དང་། གནས་སྐབས་བཅུར་གསུངས་པ་
གཉིས་ཡོད་པ་ལས། གཞུང་འདིར་ནི་ གནས་སྐབས་བཅུར་ གསུངས་ པའི་
དབང་དུ་བྱས་ཏེ། རྟེན་གྱི་གང་ཐེག་པ་ཆེན་པོའི་རིགས་སད་པ་ཞིག་གིས་
སྐྱབས་འགྲོ་ཁྱད་པར་བཞི་ལྡན་རྩོམ་བྱེད་དུ་བྱས་ནས་བྱང་ཆུབ་ཀྱི་མཆོག་ཏུ་
སེམས་བསྐྱེད་དེ། ལམ་ཕ་རོལ་ཏུ་ཕྱིན་པ་དྲུག་དང་བསྡུ་བའི་དངོས་པོ་བཞི་
ཉམས་སུ་བླངས་པས། གནས་སྐབས་ཀྱི་འབྲས་བུ་ས་ལམ་རྣམས་བགྲོད་དེ།
མཐར་ཐུག་གི་འབྲས་བུ་སངས་རྒྱས་ཀྱི་གོ་འཕང་འཐོབ་པའི་ཚུལ་རྒྱས་པར་
འཆད་པ་ཡིན་ནོ། །



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 203
དེ་རྣམས་ཀྱིས་ནི་སྤྱི་དོན་གྱི་སྒོ་ནས་ཁོག་ཕུབ་པ་མདོ་ཙམ་ཞིག་བསྟན་པ་
ཡིན་ལ། གཞུང་དོན་གྱི་སྒོ་ནས་ཞིབ་ཏུ་བཤད་པ་ལ་རྩོམ་པ་ལ་འཇུག་པ་ཀླད་ཀྱི་
དོན། བརྩམ་པར་བྱ་བ་གཞུང་གི་དོན། བརྩམས་པ་མཐར་ཕྱིན་པ་མཇུག་གི་
དོན་ནོ། །
རྩོམ་པ་ལ་འཇུག་པ་ཀླད་ཀྱི་དོན་ལ་ཐ་སྙད་རྟོགས་པའི་ཕྱིར་དུ་མཚན་གྱི་
དོན་བཤད་པ་དང་། བར་ཆད་ཞི་བའི་ཕྱིར་དུ་མཆོད་པར་བརྗོད་པ་དང་།
བརྩམས་པ་མཐར་ཕྱིན་པའི་ཕྱིར་དུ་བཤད་པར་དམ་བཅའ་བའོ། ། ཐ་སྙད་
རྟོགས་པའི་ཕྱིར་དུ་མཚན་གྱི་དོན་བཤད་པ་ནི། ལེགས་པར་སྦྱར་བ་རྒྱ་གར་སཾ་
ཀྲྀ་ཏའི་སྐད་དུ་བསྟན་བཅོས་འདིའི་མཚན་ལ། མུ་ནི་མ་ཏ་པྲ་ཀཱ་ཤ་ནཱ་མ་ཤཱ་སྡེ་
ཞེས་པ་འབྱུང་ལ། དེ་ལ་བོད་སྐད་དུ་བསྒྱུར་ན། མུ་ནི་ནི་ཐུབ་པའམ་སྡོམ་
པའམ་སྨྲ་བཅད་ལ་སོགས་པ་དུ་མ་ལ་འཇུག་ཀྱང་འདིར་ནི་ཐུབ་བའི་དོན་ཡིན་
ཞིང་། མ་ཏ་ནི་དགོངས་པ། པྲ་ཀཱ་ཤ་ནི་གསལ་བ། ནཱ་མ་ནི་ཞེས་བྱ་བ་ཤཱ་སྔ་
ནི་བསྟན་བཅོས་སོ། ། བར་ཆད་ཞི་བའི་ཕྱིར་དུ་མཆོད་པར་བརྗོད་པ་ལ་དགོས་
པའི་དོན་དང་བསྡུས་པའི་དོན་དང་ཚིག་གི་དོན་དང་གསུམ་ལས། དགོས་པའི་
དོན་ནི། རྩོམ་པ་པོ་རང་ཉིད་དང་། བཤད་ཉན་བྱེད་པ་གཞན་གྱི་བར་ཆད་ཞི་
ཞིང་སངས་རྒྱས་ཀྱི་བསྟན་པ་རིན་པོ་ཆེ་གོང་ནས་གོང་དུ་སྤེལ་བའི་ཆེད་དུ་སྟེ།
མཁས་པ་འཇུག་པའི་སྒོ་ལས། བསྟན་བཅོས་བྱེད་པའི་དམ་པ་ཡིས། ། སྟོན་
པ་ལ་ནི་མཆོད་བརྗོད་བྱ། ། བསྟན་པ་སྤེལ་ཕྱིར་དག་པའི་ཚིག ། འདི་ལ་
འཐད་པ་བཟང་པོ་མཐོང་། ། ཞེས་གསུངས་པ་ལྟ་བུའོ། ། དེ་ཡང་མཆོད་པའི་
མཐའ་ཅན་དང་། བསྟོད་པའི་མཐའ་ཅན་དང་། ཕྱག་འཚལ་བའི་མཐའ་
ཅན་དང་། ཤིས་པར་བརྗོད་པའི་མཐའ་ཅན་ ལ་ སོགས་ པ་ དུ་མ་ཡོད་དེ།
མཆོད་པའི་མཐའ་ཅན་ནི། དབུས་མཐའི་འགྲེལ་པར། བསྟན་བཅོས་འདི་ནི་



204 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རབམཛད་པ། ། བདེ་གཤེགས་ཉིད་སྐྱེས་བདག་སོགས་ལ། ། འཆད་པ་ལ་
ཡངམངོན་མཆོད་ནས། ། ཞེས་པ་ལྟ་བུ་དང་། བསྟོད་པའི་མཐའ་ཅན་ནི།
ཆོས་ཀྱི་རྗེའི་གསུངས་རབ་ཀྱི་ཆ་དག་ལས། ལྷ་མཆོག་རྣམས་ཀྱི་གཙུག་གི་ནོར་
བུ་ཡིས། ། འགྲོ་བའི་བླ་མའི་ཞབས་ཀྱི་ཟེའུ་འབྲུ་ལ། ། ཉི་ཟེར་ཕྲ་བའི་ཆ་ཤས་
འཇུག་པ་ལྟར། ། གཡོ་བ་མེད་པར་རྩེ་གཅིག་གིས་བཏུད་པ། ། བདག་ཀྱང་ཇི་
ལྟར་ནུས་པས་རྫོགས་པ་ཡི། ། སངས་རྒྱས་ཚིག་གི་ཕྲེང་བས་བསྟོད་བགྱི་སྟེ། །
ཞེས་པ་ལྟ་བུ་དང་། ཕྱག་འཚལ་བའི་མཐའ་ཅན་ནི། རྣམ་འགྲེལ་ལས། རྟོག་
པའི་དྲྭ་བ་རྣམས་བསལ་ཞིང་། ། ཟབ་ཅིང་རྒྱ་ཆེའི་སྐུ་མངའ་བ། ། ཀུན་ཏུ་
བཟང་པོའི་འོད་ཟེར་དག ། ཀུན་ནས་འཕྲོ་ལ་ཕྱག་འཚལ་ལོ། ། ཞེས་པ་ལྟ་བུ་
དང་། ཤིས་བརྗོད་ཀྱི་མཐའ་ཅན་ནི། ཚད་མ་རིག་པའི་གཏེར་ལས། བློ་གྲོས་
སྤྱི་གཙུག་ཡོན་ཏན་ནོར་བུའི་རྒྱན་གྱིས་སྤྲས། ། བདེན་གཉིས་རོ་འཛིན་སྟོང་
ཉིད་ཕུ་སྒྲའི་སྒྲ་སྒྲོགས་ཤིང་། ། མཁྱེན་བརྩེའི་ལྟ་ཟེར་ཕས་རྒོལ་སྐྱེ་བོས་མི་
བཟོད་པ། ། བློ་གསལ་རྒྱ་མཚོའི་རྒྱན་གྱུར་དཔལ་ལྡན་ཀླུ་དབང་རྒྱལ། ། ཞེས་
པ་ལྟ་བུའོ། ། དེ་ལྟ་བུ་ གང་སྦྱར་ཡང་འགལ་བ་མེད་དེ། ཆོས་ཀྱི་རྗེས།
མཆོད་བསྟོད་འདུད་པའི་བདག་ཉིད་ཅན། ། ཤིས་པར་བརྗོད་སོགས་མི་
འགལ་ཏེ། ། ཐམས་ཅད་དུ་ཡང་སྟོན་པ་ཡི། ། ཆེ་བ་འབའ་ཞིག་སྟོན་ཕྱིར་
རོ། ། ཞེས་གསུངས་པའི་ཕྱིར་རོ། ། བསྡུས་པའི་དོན་ལ། བླ་མ་དང་ལྷག་
པའི་ལྷ་ལ་མཆོད་པར་བརྗོད་པ་དང་། བསྟན་བཅོས་ཀྱི་བརྗོད་བྱ་དང་མཐུན་
པའི་མཆོད་པར་བརྗོད་པ་གཉིས་ལས། བླ་མ་དང་འཇམ་དབྱངས་དབྱེར་མེད་
པ་ལ་མཆོད་པར་བརྗོད་པ་ནི། བླ་མ་དང་འཇམ་པའི་དབྱངས་ལ་གུས་པས་
ཕྱག་འཚལ་ལོ་ཞེས་པ་ཡིན་ལ། བསྟན་བཅོས་ཀྱི་བརྗོད་བྱ་དང་མཐུན་པའི་
མཆོད་པར་བརྗོད་པ་ནི། ཕན་བདེའི་འབྱུང་གནས་རྫོགས་པ་ཡི། ། སངས་



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 205
རྒྱས་རྒྱལ་བའི་སྲས་ལས་འཁྲུངས། ། རྒྱལ་སྲས་སྟོང་ཉིད་སྙིང་རྗེ་ཡི། ། བདག་
ཉིད་བྱང་ཆུབ་སེམས་ལས་འཁྲུངས། ། དེ་ཕྱིར་འགྲོ་ལ་ཕན་དོན་དུ། ། བྱང་
ཆུབ་སེམས་ལ་ཕྱག་འཚལ་ནས། ། ཞེས་པས་སྟོན། འདི་རྣམས་ཀྱི་ཚིག་དོན་
ལ། ཚུལ་སྔ་མ་ནི་རྟོགས་པར་སླ་ལ། བསྟན་བཅོས་ཀྱི་བརྗོད་བྱ་དང་མཐུན་
པའི་མཆོད་པར་བརྗོད་པ་ལ། ཕྱག་འཚལ་ལོ་ཞེས་བཤད་པའི་གཞིར་བཞག་
ནས་གང་ལ་ཕྱག་འཚལ་ན། བྱང་ཆུབ་ཀྱི་སེམས་ལ། དགོས་པ་ཅིའི་ཕྱིར་དུ་
ཕྱག་འཚལ་ན། འགྲོ་བ་སེམས་ཅན་ལ་ཕན་པའི་དོན་དུ། རྒྱུ་མཚན་གང་གིས་
ཕྱག་འཚལ་ན། ཕན་བདེ་མ་ལུས་པའི་འབྱུང་གནས་ནི་སྟོན་པ་ཡང་དག་པར་
རྫོགས་པའི་སངས་རྒྱས་ཡིན་ལ། སངས་རྒྱས་དེ་ཡང་རྒྱལ་བའི་སྲས་བྱང་ཆུབ་
སེམས་དཔའ་ལས་འཁྲུངས་ཤིང་། རྒྱལ་སྲས་ཐམས་ཅད་ཀྱང་སྟོང་པ་ཉིད་དང་
སྙིང་རྗེ་དབྱེར་མེད་པའི་བདག་ཉིད་ཀྱི་བྱང་ཆུབ་ཀྱི་སེམས་ལས་འཁྲུངས་པ་དེ་
ཉིད་ཀྱི་ཕྱིར་རོ་ཞེས་ཕྲེང་བའི་གསལ་བྱེད་ཀྱི་ཚུལ་གྱིས་ཕྱག་འཚལ་བ་ཡིན་ཏེ།
དཔེར་ན་དབུ་མ་ལ་འཇུག་པ་ལས། ཉན་ཐོས་སངས་རྒྱས་འབྲིང་རྣམས་ཐུབ་
དབང་སྐྱེས། ། སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །
སྙིང་རྗེའི་སེམས་དང་གཉིས་སུ་མེད་བློ་དང་། ། བྱང་ཆུབ་སེམས་ནི་རྒྱལ་སྲས་
རྣམས་ཀྱི་རྒྱུ། ། ཞེས་བཤད་པ་ལྟ་བུའོ། །
བརྩམ་པ་མཐར་ཕྱིན་པའི་ཕྱིར་དུ་བཤད་པར་དམ་བཅའ་བ་ནི། རྒྱལ་
སྲས་རྣམས་ཀྱི་ལམ་བཟང་ལ། ། འཇུག་པའི་རིམ་པ་བསྡུས་ཏེ་བཤད། ། ཅེས་
པ་སྟེ། འདི་ལ་ཡང་དགོས་པའི་དོན་དང་། བསྡུས་པའི་དོན་དང་། ཚིག་གི་
དོན་དང་གསུམ་ལས། དགོས་དོན་ནི། གཞུང་འཆད་པ་ལ་སྤྲོ་བ་དང་བཅས་
ཏེ་ཁས་བླངས་པས་མཆོག་ཏུ་གྱུར་པའི་དོན་དང་ལྡན་པར་གཞན་གྱིས་རྟོགས་པ་
དང༌། དམ་བཅས་པ་འགྲུབ་པའི་རྒྱུར་འགྱུར་བ་སྟེ། ཇི་སྐད་དུ་མཁས་པ་



206
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འཇུག་པའི་སྒོ་ལས། དམ་བཅའ་བ་དང་བསྐུལ་ཚིག་སོགས། ། འཆད་ཕྱིར་སྤྲོ་
བ་སྟོན་པ་སྟེ། ། མཆོག་རྟོགས་འགྲུབ་པའི་རྒྱུར་འགྱུར་བས། ། ཁས་ལེན་པ་ལ་
འགལ་བ་མེད། ། ཅེས་གསུངས་པ་ལྟར་རོ། ། བསྡུས་པའི་དོན་ནོ། གང་
བཤད་པ་དང་ཚུལ་ཇི་ལྟ་བུས་བཤད་པ་གཉིས་སོ། ། ཚིག་གི་དོན་ནི་བཤད་
ཅེས་གཞིར་བླངས་ནས་གང་བཤད་ན། རྒྱལ་སྲས་རྣམས་ཀྱི་ལམ་བཟང་ལ། །
འཇུག་པའི་རིམ་པ་བཤད་ཅེས་སྦྲེལ། ། ཚུལ་ཇི་ལྟ་བུས་བཤད་ན། ཧ་ཅང་
མང་བ་དང་ཉུང་བའི་སྐྱོན་དང་བྲལ་ཞིང་སྐབས་སུ་བབ་པ་ཉེ་བར་མཁོ་བ་
རྣམས་ཕྱོགས་གཅིག་ཏུ་བསྡུས་ཏེ་ཕྱིན་ཅི་མ་ལོག་པར་ལེགས་པར་བཤད་དོ་ཞེས་
པའོ། ། དེ་རྣམས་ཀྱིས་རྩོམ་པ་ལ་འཇུག་པ་ཀླད་ཀྱི་དོན་མདོ་ཙམ་ཞིག་བསྟན་
ནས། ད་བརྩམ་པར་བྱ་བ་གཞུང་གི་དོན་ལ་བསྡུས་དོན་ལུས་རྣམ་པར་གཞག་
པ་དང་། ཚིག་དོན་ཡན་ལག་རྒྱས་པར་བཤད་པ་གཉིས།
བསྡུས་དོན་ལུས་རྣམ་པར་གཞག་པ་ལ་ཡང་རྩ་ཚིག་གི་ཁུངས་དགོད་པ་
དང་། མངོན་པར་རྟོགས་པའི་འབྲེལ་བསྒྲིག་པ་ གཉིས་ལས། རྩ་ཚིག་གི་
ཁུངས་དགོད་པ་ནི། བློ་དང་ལྡན་པས་བྱང་ཆུབ་མཆོག་ཏུ་སེམས་བསྐྱེད་དེ།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འདོད་པས་ཐེག་པ་
ཆེན་པོ་མདོ་སྡེ་རྒྱན་ལས་འབྱུང་བའི་ལམ་གྱི་རིམ་པ་ནི། རིགས་དང་ཆོས་ལ་
མོས་པ་དང་། ། དེ་བཞིན་དུ་ནི་སེམས་བསྐྱེད་དང་། ། སྦྱིན་པ་ལ་སོགས་
བསྒྲུབ་པ་དང་། ། སེམས་ཅན་རྣམས་ཡོངས་སྨིན་བྱེད་དང་། ། སྐྱོན་མེད་པ་
ལ་འཇུག་ཉིད་དང་། ། ཞིང་ནི་ཡོངས་སུ་དག་པ་དང་། ། མི་གནས་མྱ་ངན་
འདས་པ་དང་། ། བྱང་ཆུབ་མཆོག་ཏུ་སྟོན་པའོ། ། ཞེས་གསུངས་པ་དེ་ཉམས་
སུ་ལེན་པ་འདོད་ན་ཞེས་པས་བསྟན་ཏོ། ། མངོན་པར་རྟོགས་པའི་འབྲེལ་
བསྒྲིག་པ་ལ། སྤྱིར་གཞུང་འདི་ལས་མོས་པས་སྤྱོད་པའི་ཆོས་བཞི། ས་ལ་



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 207
གནས་པའི་ཆོས་བཞི། འབྲས་བུའི་ཆོས་གཉིས་ཏེ་དོན་གྱི་དངོས་པོ་བཅུར་ཕྱེ་
ནས། དང་པོ་བརྒྱད་ལམ་དང་། ཕྱི་མ་གཉིས་འབྲས་བུར་བྱས་ནས་བསྟན་
ཀྱང་། འདིར་མོས་སྤྱོད་ཀྱི་ཆོས་བཞི། ས་ལ་གནས་པའི་ཆོས་གཉིས། འབྲས་
བུའི་ཆོས་གཅིག་སྟེ་དོན་བདུན་དུ་བཤད་པས་ན། དེ་ལ་གཞི་ལམ་འབྲས་བུ་
གསུམ་གྱི་རིམ་པ་དང་སྦྱར་ཏེ་བཤད་ན་ལམ་ཉམས་སུ་ལེན་པ་པོའི་རྟེན་གྱི་གང་
ཟག དེས་ཉམས་སུ་བླང་བར་བྱ་བའི་ལམ། ལམ་ཉམས་སུ་བླངས་པ་ལས་
བྱུང་བའི་འབྲས་བུའོ། ། ལམ་ཉམས་སུ་ལེན་པ་པོའི་རྟེན་གྱི་གང་ཟག་ནི།
བྱང་ཆུབ་སེམས་དཔའ་ཞིག་མངོན་པར་རྫོགས་པ་འཚང་རྒྱ་བ་ལ་དཀར་པོའི་
ཡོན་ཏན་ཐམས་ཅད་ཀྱི་གཞི་རིགས་སད་པ་དགོས་པས་ན། དང་པོར་སྐལ་བ་
དང་ལྡན་པའི་གཞི་རིགས་ངེས་པར་བྱ་བ་བསྟན། དེ་ལྟར་སྐལ་བ་དང་ལྡན་
པའི་གང་ཟག་གིས་ཐེག་པ་ཆེན་པོའི་ལམ་ཉམས་སུ་ལེན་པར་བྱེད་པ་ན་ཐེག་པ་
ཆེན་པོའི་ལམ་གྱི་རྩ་བ་སྐྱབས་འགྲོ་ཁྱད་པར་བཞི་ལྡན་དང་བྱང་ཆུབ་ཀྱི་སེམས་
བསྐྱེད་པ་སྔོན་དུ་འགྲོ་དགོས་པས་ན། དེའི་རྗེས་སུ་འགྲོ་བ་དང་སེམས་བསྐྱེད་
པ་གཉིས་བསྟན། བྱང་ཆུབ་ཀྱི་མཆོག་ཏུ་སེམས་བསྐྱེད་ནས། བྱང་ཆུབ་སེམས་
དཔའི་སྤྱོད་པ་ཉམས་སུ་ལེན་པ་ལ་ཡང་རང་གཞན་གཉིས་ཀ་སྨིན་པར་བྱེད་པའི་
སྤྱོད་པ་ཉམས་སུ་ལེན་པ་ཞིག་ཐེག་པ་ཆེན་པོའི་གང་ཟག་རྣམས་ཀྱི་ཁྱད་ཆོས་
ཡིན་པས་ན། གཙོ་བོར་རང་སྨིན་པར་བྱེད་པའི་སྤྱོད་པ་སྦྱིན་སོགས་ཕ་རོལ་ཏུ་
ཕྱིན་པ་དྲུག་ལ་སློབ་པའི་ཚུལ་དང་། གཙོ་བོར་སེམས་ཅན་གཞན་སྨིན་པར་
བྱེད་པའི་སྤྱོད་པ་བསྡུ་བའི་དངོས་པོ་བཞི་ལ་སློབ་པའི་ཚུལ་རྒྱས་པར་བཤད།
དེ་ལྟ་བུའི་ཐབས་ཁྱད་པར་ཅན་རྣམས་ཉམས་སུ་བླངས་པ་ལས་གནས་སྐབས་ཀྱི་
འབྲས་བུ་ས་ལམ་གྱི་ཡོན་ཏན་རྣམས་འབྱུང་བས་ན་ས་ལམ་གྱི་རྣམ་གཞག་ཞིབ་
ཏུ་བསྟན་ཅིང་། མཐར་ཐུག་གི་འབྲས་བུ་སྐུ་གསུམ་གྱི་ངོ་བོར་གྲུབ་ནས་མཛད་



208 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
་་
པཕྲིན་ལས་རྒྱུན་མི་འཆད་པ་འབྱུང་བས་ན་དེའི་ཡོན་ཏན་གྱི་ཆོས་རྣམས་ཕྱེ་སྟེ་
བཤད་པ་ཡིན་ནོ། ། དེ་རྣམས་རྩ་བའི་ཚིག་དང་སྦྱར་ན། ཉམས་སུ་ལེན་པ་པོ་
རྟེན་གྱི་གང་ཟག་ནི་རིགས་དང་ཞེས་པས་བསྟན། དེས་ཉམས་སུ་བླང་བར་བྱ་
བའི་ལམ་ནི་ཆོས་ལ་མོས་པ་དང་ཞེས་པ་ནས། སེམས་ཅན་རྣམས་ཡོངས་སྨིན་
བྱེད་ཅེས་པའི་བར་གྱིས་བསྟན། ལམ་ཉམས་སུ་བླངས་པ་ལས་བྱུང་བའི་འབྲས་
བུནི་སྐྱོན་མེད་པ་ལ་འཇུག་པ་དང་ཞེས་པ་ནས། བྱང་ཆུབ་མཆོག་དང་སྟོན་
པའོ། ། ཞེས་པས་བསྟན་པ་ཡིན་ནོ། །
དེ་རྣམས་ཀྱིས་བསྡུས་དོན་ལུས་རྣམ་པར་གཞག་པ་བཤད་ནས། ཚིག་
དོན་ཡན་ལག་རྒྱས་པར་བཤད་པ་འཆད་པར་བྱེད་པ་ལ་ཡང་གཞི་ལམ་འབྲས་
གསུམ་གྱི་རིམ་པ་གསུམ་དུ་ཡོད་པ་ལས། གཞི་རྟེན་གྱི་གང་ཟག་ནི། ཐོག་མར་
སྐལ་བ་དང་ལྡན་པའི་གཞི་རིགས་ངེས་པར་བྱའོ་ཞེས་པ་ནས། རྒྱ་ནག་གི་བྱིས་
པའི་གཏམ་རྒྱུད་བཞིན་ནོ་ཞེས་པའི་བར་རོ། ། དེས་གཞི་རྟེན་གྱི་གང་ཟག་
བསྟན་ནས་ལམ་ལ་ལམ་གྱི་སྔོན་འགྲོ་དང༌། དངོས་གཞི་གཉིས། སྔོན་འགྲོ་ལ་
ཡང་སྐྱབས་སུ་འགྲོ་བ་དང་སེམས་བསྐྱེད་པ་གཉིས་ལས། སྐྱབས་སུ་འགྲོ་བ་ནི་
གཉིས་པ་ཞེས་པ་ནས། དཀོན་མཆོག་མངོན་དུ་འགྲུབ་བོ་ཞེས་པའི་བར་
རོ། ། སེམས་བསྐྱེད་པ་ནི་གསུམ་པ་ཞེས་པ་ནས། བསླབ་པར་བྱའོ་ཞེས་པའི་
བར་རོ། ། ལམ་གྱི་དངོས་གཞི་ལ་གཙོ་བོར་རང་སྨིན་པར་བྱེད་པའི་སྤྱོད་པ་
སྦྱིན་སོགས་ཕ་རོལ་ཏུ་ཕྱིན་པ་དྲུག་དང་། སེམས་ཅན་གཞན་སྨིན་པར་བྱེད་
པའི་སྤྱོད་པ་བསྡུ་བའི་དངོས་པོ་བཞི་སྟེ་གཉིས་ལས། དང་པོ་ནི། བཞི་པ་ཞེས་
པ་ནས། དོན་དམ་པ་ཤེས་པ་ཞེས་བྱ་བ་ཡིན་ནོ་ཞེས་པའི་བར་རོ། ། གཉིས་པ་
ནི། དེ་ལྟར་ཞེས་པ་ནས། འདི་ནི་སེམས་ཅན་སྨིན་བྱེད་ཐབས། ། ཞེས་
གསུངས་པའི་ བར་ རོ། ། འབྲས་ བུ་ ལ་ གནས་ སྐབས་ ཀྱི་ འབྲས་ བུ་ དང་།



ཐུབ་པ་དགོངས་གསལ་ཞེས་བྱ་བའི་གཞུང་གི་བཤད་ཐབས་བཞུགས། 209
མཐར་ཐུག་གི་འབྲས་བུ་གཉིས་ལས། དང་པོ་ནི། དེ་དག་གིས་ཞེས་པ་ནས།
ས་མཐར་ཐུག་པ་ལ་གཟུགས་སྐུ་ཡིན་ནོ་ཞེས་པའི་བར་རོ། གཉིས་པ་མཐར་
ཐུག་གི་འབྲས་བུ་ནི། དེ་དག་གིས་སྐྱོན་མེད་པ་ལ་འཇུག་པ་དང་། ཞིང་ཡོངས་
སུ་དག་པ་བཤད་ནས་ཞེས་པ་ནས། བསྟོད་པའི་བསྔོ་བའོ་ཞེས་པའི་བར་
རོ། ། བརྩམས་པ་མཐར་ཕྱིན་པ་མཇུག་གི་དོན་ལ་ཡང་། བསྟན་བཅོས་ཇི་
ལྟར་བརྩམས་པའི་ཚུལ། དེ་ལ་ནན་ཏན་བྱ་བར་གདམས་པ། ཉེས་པ་བཟོད་
པར་གསོལ་བ། བརྩམ་པའི་ཀུན་སློང་ལ་སྐྱོན་མེད་པར་བསྟན་པ། བརྩམས་
པའི་དགེ་བ་ཀུན་མཁྱེན་དུ་བསྔོ་བའོ། ། བཞི་པ་དེ་ལ་ཡང་བསྟན་པ་ལ་སྐྱོན་
ཞུགས་པའི་ཚུལ་དང་། དེ་ལ་བཅོས་དཀའ་བ་དང་། གཞན་ཕན་གྱི་བློས་
ལེགས་པར་བཅོས་པར་བསྟན་པའོ།། །།
འཇིགས་མེད་གསུང་རབ་ཆུ་གཏེར་འཇིགས་འཛིན་གང་། ། མ་ཕམ་བླ་
མ་ཆོས་རྗེའི་གསུང་ཉིད་ལས། ། དོན་ལོག་ཁྲོན་ཆུས་དྲེགས་པ་ལྷུར་ལེན་
པའི། ། སྐལ་ངན་ལྟོ་འགྲོའི་ཉེར་བསྟན་རིང་དུ་དོར། ། ཆེར་རློམ་སྨྱོན་ཆུས་
གོས་པའི་བཞིན་ལྡན་གྱི། ། འགྲམ་པར་ཆགས་པའི་དྲན་རྟོག་རི་མོ་ཡང་། །
རྩོད་མེད་བདུད་རྩིའི་བཏུང་བྱར་མི་སེམས་པའི། ། ངག་དབང་བཅུད་ཀྱི་
ཐིགས་པ་ངས་འདིར་བཀོད། ། གཞུང་འདིའི་དགེ་ལེགས་སྣང་བ་སྤྲོས་པ་
ལས། ། དཔལ་ལྡན་འཇམ་དབྱངས་ཉིན་མོའི་མགོན་དེ་ཡིས། ། ཕྲིན་ལས་
པད་མཚོ་རྒྱས་པའི་སྙིང་པོ་ལ། ། རྟག་པར་དགའ་བའི་བཞད་གད་འབྱིན་པར་
ཤོག ། ཅེས་པ་འདི་ཡང་རྗེ་བཙུན་ས་སྐྱ་པའི་གདུང་རྒྱུད་དམ་པ་རྣམས་རིམ་
པར་བྱོན་པའི་ས་ཆ། རྩེ་གདོང་དཔལ་གྱི་ཕོ་བྲང་ཕྱོགས་ལས་རྣམ་པར་རྒྱལ་
བའི་ཁྱམས་སུ་ཆོས་ཀྱི་རྗེ་ས་སྐྱ་པཎྜི་ཏ་ཆེན་པོའི་གསུང་རབ་ཀྱི་ཆ་ཤས་ཙམ་
ལའང་དད་པ་དང་སྤྲོ་བ་ལྷུར་ལེན་པའི་བཙུན་པ་བསོད་ནམས་ལྷུན་གྲུབ་ལེགས་



210 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་འབྱུང་གནས་རྒྱལ་མཚན་དཔལ་བཟང་པོས་རྗེ་བཙུན་ས་སྐྱ་པའི་གདུང་
རྒྱུད་དམ་པ་རྣམས་ཀྱི་བཀའ་ལུང་སྤྱི་བོར་བླངས་ཏེ། ཡོས་བུའི་ལོ་ཟླ་བ་གསུམ་
པའི་ཉེར་ལྔ་ལེགས་པར་བྲིས་པའོ། །
འདི་བསྒྲུབས་པ་ལས་བྱུང་བ་ཡི། ། དགེ་བའི་རྩ་བ་གང་ཐོབ་པ། །
དེས་ནི་སྐྱེ་བོ་ཐམས་ཅད་ཀྱིས། ། བདེ་གཤེགས་ཤེས་རབ་ཐོབ་པར་ཤོག །
འགྲོ་བའི་སྡུག་ བསྔལ་སྨན་ གཅིག་པུ། ། བདེ་བ་ ཐམས་ ཅད་འབྱུང་བའི་
གནས། ། བསྟན་པ་རྙེད་དང་བཀུར་སྟི་དང་། ། བཅས་ཏེ་ཡུན་རིང་གནས་
གྱུར་ཅིག ། བྱང་ཕྱོགས་སྐྱོང་བའི་སྐྱོབ་པ་མཆོག་གྱུར་པ། ། མཁས་གྲུབ་རྒྱ་
མཚོས་ཡོངས་སུ་གང་བའི་གནས། ། གངས་རིའི་ཁྲོད་འདིར་བསྟན་པ་གསལ་
མཛད་པ། ། ས་སྐྱ་པ་ཡི་བསྟན་པ་རྒྱས་གྱུར་ཅིག ། མངྒ་ལཾ། དགེའོ། །
དགེའོ། ། དགེའོ། ། །



211
༄༅ ། ། ཐུབ་པའི་དགོངས་པ་གསལ་བའི་བསྟན་བཅོས་ཀྱི་
མདོ་རྣམ་པར་བཤད་པ་རིན་པོ་ཆེའི་གཏེར་
ཞེས་བྱ་བ་བཞུགས་སོ། །
གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་བརྩམས།
༄༅། ། རྒྱ་གར་སྐད་དུ། མུ་ནི་མ་ཏ་པྲ་ཀཱ་ཤ་ཤཱསྡུ་ སཱུ་ཏྲ་བི་ནཱ་བྷཱ་ཥི་ཏ་རཏྣ་ནི་
དྷི་ནཱ་མ། བོད་སྐད་དུ། ཐུབ་པའི་དགོངས་པ་གསལ་བའི་བསྟན་བཅོས་ཀྱི་
མདོརྣམ་པར་བཤད་པ་རིན་པོ་ཆེའི་གཏེར་ཞེས་བྱ་བ། བླ་མ་དང་གཉིས་སུ་
མེད་པ་འཇམ་དཔལ་གཞོན་ནུར་གྱུར་པ་ཕྱག་འཚལ་ཞིང་སྐྱབས་སུ་མཆིའོ།།བྱིན་
གྱིས་བརླབ་ཏུ་གསོལ། གང་སྐུ་འོད་ཆགས་མཚོན་ཡངས་འབར་བའི་ལི་ཁྲི་
གསར་པའི་མདངས་འཛིན་ཅིང་། ། ཨུཏྤལ་ལས་འོངས་མི་ཤེས་འཇོམས་པའི་
རལ་གྲི་འཕྱར་བའི་འགྱིང་བག་དང་། ། གཅིག་ཏུ་ཡིད་འོང་ཆ་ལུགས་རྣམ་བཀྲ་
ལང་ཚོ་སྒེག་པའི་ཟུར་ཕུད་ཅན། ། དཔལ་ལྡན་འཇམ་དབྱངས་ ཀུན་ ཏུ་
གཟིགས་མཛད་ཤེས་བྱའི་མུན་སེལ་རྒྱལ་གྱུར་ཅིག ། ཀུན་ནས་རྣམ་དག་ཤེལ་
ལྟར་དྭངས་པའི་ཐུགས། ། ཡིད་བསྲུབ་འཇོམས་མཛད་ལྷན་སྐྱེས་ལ་དགའི་
གསུང་། ། དྲི་མེད་རྒྱལ་མཚན་ལྟར་མཐོ་མཛེས་པའི་སྐུ། ། དཔལ་ འབྱོར་
བཟང་པོའི་ཞབས་རྡུལ་སྤྱི་བོས་ལེན། ། སྐལ་ལྡན་བློ་བཟང་རྒྱལ་པོའི་རིགས་
ཅན་བླ་མེད་སེམས་གཉིས་འཁོར་ལོ་འཛིན། ། སྦྱིན་པའི་རིན་ཆེན་དབང་གི་
ནོར་འཆང་ཚུལ་ཁྲིམས་འགྲོ་མགྱོགས་སྲབ་སྐྱོགས་ཅན། ། བཟོད་པའི་ཐེག་



212 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ། །
ཆེན་གཉིས་འཐུང་སྟོབས་ལྡན་བརྩོན་འགྲུས་གཏེར་བྱེད་ཁྱིམ་བདག་མཆོག །
རྣམ་གཡེང་བདུད་འཇོམས་བསམ་གཏན་དམག་དཔོན་སྤྲོས་མེད་བཙུན་མོས་
བསྟེན་དེ་རྒྱལ། ། དེ་སླད་འགྲོ་བློའི་མུན་སེལ་བ། ། པདྨ་ཅན་ལ་ཕྱག་འཚལ་
ནས། ། སྲིད་པའི་རྦ་རླངས་འཁོར་བའི་མཚོ། ། འཇམ་པའི་དབྱངས་ཀྱི་
གསུང་གིས་བསྒྲལ། ། དེ་ལྟར་མཆོད་པར་བརྗོད་ཅིང་བརྩམ་པར་དམ་བཅས་
ནས། གང་བཤད་པར་བྱ་བའི་ཆོས་ནི། སངས་རྒྱས་ཐམས་ཅད་ཀྱི་ཡེ་ཤེས་ཀྱི་
ངོ་བོ། འཇམ་པའི་དབྱངས་ཀྱི་ཕྲིན་ལས་ཀྱི་ཁྱད་པར། གངས་ཅན་གྱི་ཁྲོད་དུ་
ཡོངས་སུ་རྫོགས་པའི་པཎྜི་ཏའི་སྐུར་བསྟན་ནས། གདུལ་བྱ་སྐལ་བ་དང་ལྡན་
པརྣམས་ཐར་པ་རིན་པོ་ཆེའི་གླིང་དུ་བདེ་བླག་ཏུ་ཕྱིན་པར་མཛད་པའི་བདག་
ཉིད་ཆེན་པོ་དཔལ་ལྡན་ས་སྐྱ་པ་ཞེས་མཚན་རྣམ་པར་དཀར་བའི་དགུང་ཟླའི་
འོད་ཀྱིས་ས་གསུམ་ལས་རྣམ་པར་རྒྱལ་བ་དེས་མཛད་པའི་ཐེག་པ་ཆེན་པོའི་
བསྟན་བཅོས་ཐུབ་པའི་དགོངས་པ་གསལ་བ་ཞེས་བྱ་བའོ། ། །
དེ་ལ་གསུམ་སྟེ། རྩོམ་པ་དང་འབྲེལ་བ་ཀླད་ཀྱི་དོན། བརྩམ་པར་
བྱ་བ་གཞུང་གི་དོན། བརྩམས་པ་མཐར་ཕྱིན་པ་མཇུག་གི་དོན་དང་གསུམ་
མོ། ། དེའི་གསལ་བྱེད་ཀྱི་ཆ་ཤིན་ཏུ་རྒྱས་པའི་མདོ་སྡེ་ལས་གསུངས་པ་རྣམས་
ཡིད་ཆེས་ཤིང་ངེས་པ་བསྐྱེད་པར་བྱ་བའི་ཕྱིར་འདིར་ཅུང་ཟད་བཤད་ན།
ཐོག་མ་ཁོ་ནར། ཕན་བདེའི་འབྱུང་གནས་རྫོགས་པ་ཡི། ། སངས་རྒྱས་རྒྱལ་
བའི་སྲས་ལས་འཁྲུངས། ། རྒྱལ་སྲས་སྟོང་ཉིད་སྙིང་རྗེ་ཡི། ། བདག་ཉིད་བྱང་
ཆུབ་སེམས་ལས་འཁྲུངས། ། དེ་ཕྱིར་འགྲོ་ལ་ཕན་དོན་དུ། ། བྱང་ཆུབ་སེམས་
ལ་ཕྱག་འཚལ་ནས། ། ཞེས་བྱ་བའི་དོན་ནི་བྱང་ཆུབ་ཀྱི་སེམས་ཉིད་བསྔགས་
པའི་སྒོ་ནས་རྒྱལ་བ་སྲས་དང་བཅས་པ་ལ་ཕྱག་མཛད་པ་སྟེ། འཕགས་པ་
དཀོན་མཆོག་བརྩེགས་པའི་འོད་སྲུང་གི་ལེའུ་ལས། འོད་སྲུང་ཟླ་བ་ཚེས་པ་ལ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 213
ཕྱག་འཚལ་གྱི་ཟླ་བ་ཉ་བ་ལ་ནི་དེ་ལྟར་ཕྱག་མི་འཚལ་ལོ། ། དེ་བཞིན་དུ་གང་
དག་ང་ལ་དད་པ་དེ་དག་གིས་རྒྱལ་སྲས་བྱང་ཆུབ་ཏུ་སེམས་བསྐྱེད་པ་ལ་ཕྱག་
ཚོལ་ཅིག་ཅེས་འབྱུང་ངོ་། ། འཕགས་པ་བྱམས་པའི་སྨོན་ལམ་གྱི་མདོ་ལས་
ཀྱང་། ངན་འགྲོ་ལས་ནི་བཟློག་བགྱིད་ཅིང་། ། མཐོ་རིས་ལམ་ནི་རབ་སྟོན་
ལ། ། རྒ་ཤི་མེད་པར་འདྲེན་བགྱིད་པའི། བྱང་ཆུབ་སེམས་ལ་ཕྱག་འཚལ་
ལོ། ། ཞེས་གསུངས་སོ། ། དེ་བཞིན་དུ་འཕགས་པ་དགེ་བའི་རྩ་བ་ཡོངས་སུ་
འཛིན་པའི་མདོ་ལས་ཀྱང་གསུངས་ཏེ། ཤ་ར་དྭ་ཏིའི་བུ་དེ་ལྟ་བས་ན་རིགས་ཀྱི་
བུ་དང་རིགས་ཀྱི་བུ་མོ་དང་། དགེ་སློང་དང་དགེ་སློང་མ་དང་། ལྟོ་འཕྱེ་ཆེན་
པོ་གང་སུ་དག་ལ་སེམས་བསྐྱེད་པ་ཡོད་པ་དེ་དག་ནི་ལྷ་དང་བཅས་པའི་འཇིག་
རྟེན་གྱི་ཕྱག་བྱ་བར་འོས་པ་ཡིན་ནོ་ཞེས་གསུངས་སོ། ། འཕགས་པ་བསོད་
ནམས་ཐམས་ཅད་སྡུད་པ་ལས་ཀྱང་། དེ་ནས་བཅོམ་ལྡན་འདས་ཀྱིས་སྟོང་
གསུམ་གྱི་བདག་པོ་བྱང་ཆུབ་སེམས་དཔའ་སྲེད་མེད་ཀྱི་བུ་ལ་བཀའ་སྩལ་པ།
སྲེད་མེད་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་གང་གིས་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་བསོད་ནམས་
ཐམས་ཅད་བསྡུས་པའི་ཏིང་ངེ་འཛིན་འདི་ཡོངས་སུ་མ་བཟུང་བ་དེ་ནི་གང་ཡང་
མེད་དོ། ། དེ་ཅིའི་ཕྱིར་ཞེ་ན། བསོད་ནམས་བྱ་བའི་དངོས་པོ་ཐམས་ཅན་ནི་
བྱང་ཆུབ་ཀྱི་སེམས་བསྐྱེད་པ་དེའི་ཁོངས་སུ་འདུ་ཞིང་རྗེས་སུ་ཞུགས་པའི་ཕྱིར་རོ་
ཞེས་གསུངས་སོ། ། རྒྱལ་སྲས་རྣམས་ཀྱི་ལམ་བཟང་ལ། ། འཇུག་པའི་རིམ་པ་
བསྡུས་ཏེ་བཤད། ། ཅེས་གསུངས་པའི་དོན་ནི། བྱང་ཆུབ་སེམས་དཔའི་ལམ་
གྱི་ངོ་བོ་དང་། སྐྱོན་བསལ་བ་གཉིས་ལས།
དང་པོ་ནི། བློ་གྲོས་མི་ཟད་པ་བསྟན་པའི་མདོ་ལས། འདི་ནི་འདས་
པ་དང་མ་བྱོན་པ་དང་ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་



214 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལམ་སྟེ། དེ་བྱང་ཆུབ་སེམས་དཔས་མངོན་པར་རྫོགས་པར་སངས་རྒྱས་ནས་
འཆད་པ་དང་། སྟོན་པ་དང་། རབ་ཏུ་སྟོན་པ་དང་། འཛིན་དུ་འཇུག་པ་
དང་། མོས་པར་བྱེད་པ་དང་། ཀློག་ཏུ་འཇུག་པ་དང་། ཤེས་པར་བྱེད་པ་
དང༌། རྣམ་པར་ཤེས་པར་བྱེད་པ་དང་། རབ་ཏུ་ཤེས་པར་བྱེད་པ་དང་།
རབ་ཏུ་འཛུད་པ་དང་། རྣམ་པར་འབྲེལ་བ་དང་། རྣམ་པར་འབྱེད་པ་དང་།
གསལ་བར་བྱེད་པ་དང་། ཡང་དག་པར་སྟོན་པ་འདི་ནི་བཙུན་པ་ཤ་ར་དྭ་ཏིའི་
བུབྱང་ཆུབ་སེམས་དཔའ་རྣམས་ཀྱི་ལམ་མི་ཟད་པ་ཞེས་བྱའོ་ཞེས་གསུངས་པ་
ལྟར་རོ། །
གཉིས་པ་ལམ་གྱི་སྐྱོན་བསལ་བ་ནི། དགོངས་འགྲེལ་ལས། རྫོགས་
པའི་བྱང་ཆུབ་མི་མཐུན་ལམ། ། རྡུལ་བཅས་པ་དང་ཚེར་མ་བཅས། ། ཆུད་ཟ་
འཇིག་དང་ བདེ་མེད་ དང༌། ། འཇིགས་ བཅས་ རིགས་ མིན་ ཕྱོགས་ མིན་
འགྲོ ། ཞེས་གསུངས་པ་ལྟར། རྫོགས་པའི་བྱང་ཆུབ་དང་མི་མཐུན་པའི་ལམ་
དང་། རྡུལ་དང་བཅས་པའི་ལམ་དང་། ཚེར་མ་དང་བཅས་པའི་ལམ་དང་།
ཆུད་ཟ་བའི་ལམ་དང་། འཇིག་པའི་ལམ་དང་། བདེ་བ་མེད་པའི་ལམ་དང་།
འཇིགས་པ་ དང་ བཅས་ པའི་ ལམ་ དང་། རིགས་ མ་ ཡིན་ པའི་ ལམ་ དང་།
ཕྱོགས་མ་ཡིན་པའི་ལམ་རྣམས་སྤོང་བའོ། ། རྟེན་གྱི་གང་ཟག་བྱང་ཆུབ་སེམས་
དཔའ་ནི། ངེས་པ་དང་མ་ངེས་པ་ལ་འཇུག་པ་ཕྱག་རྒྱའི་མདོ་ལས། ཕྱུགས་ཀྱི་
ཤིང་རྟ་ལྟ་བུས་འགྲོ་བའི་བྱང་ཆུབ་སེམས་དཔའ། གླང་པོ་ཆེའི་ཤིང་རྟ་ལྟ་བུས་
འགྲོ་བའི་བྱང་ཆུབ་སེམས་དཔའ། ནམ་མཁའ་ལྡིང་གི་ཤིང་རྟ་ལྟ་བུས་འགྲོ་
བའི་བྱང་ཆུབ་སེམས་དཔའ། ཉི་མའི་ཤིང་རྟ་ལྟ་བུས་འགྲོ་བའི་བྱང་ཆུབ་
སེམས་དཔའ་སྟེ་བཞིར་བཤད་པ་ལྟ་བུའམ། ཐེག་པ་ཆེན་པོ་རྒྱུད་བླ་མ་ལས།
སེམས་དང་པོ་བསྐྱེད་པ་དང་། སྤྱོད་པ་ལ་ཞུགས་པ་དང་། ཕྱིར་མི་ལྡོག་པ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 215
དང་། སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའ་དང་བཞིར་བཤད་
པ་ལྟ་བུའམ། སེམས་བསྐྱེད་ཆེན་མོ་ལས། བྱང་ཆུབ་སེམས་དཔའི་དབྱེ་བ་
སུམ་ཅུ་རྩ་བཞི་གསུངས་པ་དང་། མདོ་སྡེ་རྒྱན་གྱི་འགྲེལ་བཤད་ངོ་བོ་ཉིད་མེད་
པས་མཛད་པ་ལས། བྱང་ཆུབ་སེམས་དཔའ་ལ་རིགས་ལ་གནས་པ་དང་།
ཞུགས་པ་དང་། བསམ་པ་མ་དག་པ་དང་། བསམ་པ་དག་པ་དང་། བསམ་
པ་ཡོངས་སུ་མ་སྨིན་པ་དང་། བསམ་པ་ཡོངས་སུ་སྨིན་པ་དང་། མ་ངེས་པར་
རྟོགས་པ་དང་། ངེས་པར་རྟོགས་པར་དང་། སྐྱེ་བ་གཅིག་གིས་ཐོགས་པ་དང་།
སྲིད་པ་ཐ་མ་པའོ་ཞེས་རྟེན་བྱང་ཆུབ་སེམས་དཔའ་བཅུར་བཤད་པ་ལ་སོགས་པ་
མཐའ་དག་ཡིན། བྱང་ཆུབ་སེམས་དཔའ་དེ་རྣམས་ཀྱི་མིང་གི་རྣམ་གྲངས་ནི།
མདོ་སྡེའི་རྒྱན་ལས། བྱང་ཆུབ་སེམས་དཔའ་སེམས་དཔའ་ཆེ། ། བློ་ལྡན་དག་
ནི་གསལ་བའི་མཆོག ། རྒྱལ་སྲས་རྒྱལ་བའི་གཞི་དང་ནི། ། རྒྱལ་བྱེད་རྒྱལ་
བའི་མྱུ་གུ་དང་། ། གསལ་ལྡན་དང་ནི་འཕགས་མཆོག་དང་། ། དེད་དཔོན་
དང་ནི་གྲགས་མཆོག་དང་། ། སྙིང་རྗེ་ཅན་དང་བསོད་ནམས་ཆེ། ། དབང་
ཕྱུག་དེ་བཞིན་ཆོས་དང་ལྡན། ། ཞེས་གསུངས་སོ། ། རྟེན་གྱི་གང་ཟག་ཐོག་
མར་འཆད་དགོས་པའི་རྒྱུ་མཚན་ནི། ཤེར་ཕྱིན་གྱི་མདོ་ལས། བྱང་ཆུབ་
སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་མངོན་
པར་རྫོགས་པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
བསླབ་པར་བྱའོ་ཞེས་གསུངས་པ་ལྟར་རོ། ། བརྩམ་པ་ལ་འཇུག་པ་རྟེན་དང་
བཅས་པའི་སྐབས་ཀྱི་མདོ་སྦྱར་བའོ། །
ལམ་གྱི་རིམ་པ་དངོས་ལ་དོན་ཚན་བདུན་ཡོད་པ་ལས། དང་པོ་ཐེག་
པ་ཆེན་པོའི་རིགས་ནི། ཆོས་བཅུ་བའི་མདོ་ལས། རིགས་ཀྱི་བུ་དེ་ལ་ཇི་ལྟར་ན་
བྱང་ཆུབ་སེམས་དཔའ་རིགས་ཕུན་སུམ་ཚོགས་པ་ཡིན་ཞེ་ན། རིགས་ཀྱི་བུ་



216 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདི་ལ་བྱང་ཆུབ་སེམས་དཔའ་རང་བཞིན་གྱིས་འདོད་ཆགས་དང་། ཞེ་སྡང་
དང་། གཏི་མུག་ཆུང་བ་དང་། ཕྲག་དོག་མེད་པ་དང་། སེར་སྣ་མེད་པ་དང་།
གཡོ་མེད་པ་དང་། སྒྱུ་མེད་པ་ཡིན། མི་རྩུབ་པ་དང་། མི་བརླང་བ་ཡིན།
མི་རྒོད་པ་དང་། མི་ཁེངས་པ་ཡིན། མི་གཅོར་ཞིང་། མུ་ཅོར་མི་སྨྲ་བ་ཡིན།
དྲང་བ་དང་། བསྙེན་པ་དང་། དེས་པ་དང་། འགྲོགས་ན་བདེ་བ་དང་།
རང་བཞིན་གྱིས་མཆོད་པ་དང་། རིམ་གྲོ་བྱ་བ་རྒྱ་ཆེན་པོ་དག་ལ་སེམས་འཇུག་
པ་དང་། ལོངས་སྤྱོད་དང་། འཚོ་བའི་ཡོ་བྱད་ཡོད་ཅིང་བདོག་པ་དག་གཞན་
དག་ལ་བགོད་པའི་ངང་ཚུལ་ཅན་ཡིན། ལག་པ་དང་། རྐང་པ་དང་། མིག་
དང༌། ཡན་ལག་གི་དམ་པ་མགོ་ཤིན་ཏུ་དྭང་ཞིང་གསལ་བ་ཡིན། དེས་དེ་
བཞིན་གཤེགས་པ་དང་དེ་བཞིན་གཤེགས་པའི་ཉན་ཐོས་དག་མཐོང་ན་མཐོང་
མ་ཐག་ཁོ་ནར་དད་པ་དང་དྭང་བ་ཐོབ་པར་འགྱུར་ཞིང་། དེ་དད་པ་དང་དྭང་
བ་དེས་རིགས་ཕུན་སུམ་ཚོགས་པ་ཐོབ་པར་འགྱུར་བ་སྟེ། རིགས་ཀྱི་བུ་དེ་ལྟར་
ན་བྱང་ཆུབ་སེམས་དཔའི་རིགས་ཕུན་ཚོགས་པ་ཡིན་ནོ། ། དེ་ནས་དེའི་ཚེ་
བཅོམ་ལྡན་འདས་ཀྱིས་ཚིགས་སུ་བཅད་པ་འདི་དག་བཀའ་སྩལ་ཏོ། ། དུ་བ་
ལས་ནི་མེར་ཤེས་ཤིང་། ། ཆུ་སྐྱར་ལས་ནི་ཆུར་ཤེས་ལྟར། ། བློ་ལྡན་བྱང་ཆུབ་
སེམས་དཔའ་ཡི། ། རིགས་ནི་མཚན་མ་རྣམས་ལས་ཤེས། ། མི་རྩུབ་བརླང་བ་
མ་ཡིན་ལ། ། གཡོ་དང་སྒྱུ་ནི་རྣམ་སྤངས་ཤིང་། ། སེམས་ཅན་ཀུན་ལ་རབ་
དྭང་བ། ། དེ་ནི་བྱང་ཆུབ་སེམས་དཔའ་ཡིན། ། ཞེས་གསུངས་སོ། །
དཀོན་མཆོག་གསུམ་ལ་སྐྱབས་སུ་འགྲོ་བ་ལ། དེ་ཡང་བསམ་པ་ཇི་ལྟར་
སྐྱབས་སུ་འགྲོ་བ་ནི། འཕགས་པ་དྲག་ཤུལ་ཅན་གྱིས་ཞུས་པའི་མདོ་ལས།
ཁྱིམ་བདག་འདི་རྣམས་ལ་བྱང་ཆུབ་སེམས་དཔའ་ཁྱིམ་པ་ཁྱིམ་ན་གནས་པས་
སངས་རྒྱས་ལ་སྐྱབས་སུ་འགྲོ་བར་བྱའོ། ། ཆོས་ལ་སྐྱབས་སུ་འགྲོ་བར་བྱའོ། །



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 217 །
དགེ་འདུན་ལ་སྐྱབས་སུ་འགྲོ་བར་བྱའོ། ། དེ་གསུམ་ལ་སྐྱབས་སུ་སོང་བའི་དགེ་
བའི་རྩ་བ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་
བྱའོ། ། ཁྱིམ་བདག་ཇི་ལྟར་ན་བྱང་ཆུབ་སེམས་དཔའ་ཁྱིམ་པ་སངས་རྒྱས་ལ་
སྐྱབས་སུ་སོང་བ་ཡིན་ཞེ་ན། ཁྱིམ་བདག་འདི་ལ་བྱང་ཆུབ་སེམས་དཔའ་ཁྱིམ་
པ་སངས་རྒྱས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་ལེགས་པར་
བརྒྱན་པ་ཡོངས་སུ་བསྒྲུབས་པར་བྱའོ་སྙམ་དུ་སེམས་མངོན་པར་འདུ་བྱེད་དེ་
དགེ་བའི་རྩ་བ་གང་དག་གིས་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཡང་
དག་པར་འགྲུབ་པར་འགྱུར་བའི་དགེ་བའི་རྩ་བ་དེ་དག་ཡང་དག་པར་བསྒྲུབ་
པའི་ཕྱིར་བརྩོན་འགྲུས་བརྩོམ་པ་དེ་ལྟ་བུ་ནི། ཁྱིམ་བདག་བྱང་ཆུབ་སེམས་
དཔའ་སངས་རྒྱས་ལ་སྐྱབས་སུ་སོང་བ་ཡིན་ནོ། ། ཁྱིམ་བདག་ཇི་ལྟར་ན་བྱང་
ཆུབ་སེམས་དཔའ་ཁྱིམ་པ་ཆོས་ལ་སྐྱབས་སུ་སོང་བ་ཡིན་ཞེ་ན། ཁྱིམ་བདག་
འདི་ལ་བྱང་ཆུབ་སེམས་དཔའ་ཁྱིམ་པ་ཆོས་ལ་གུས་པ་དང་བཅས་ཤིང་། རི་
མོརེད་པ་དང་བཅས་པ། ཆོས་དོན་དུ་གཉེར་བ་ཞེས་བྱ་བ་ནས། ཆོས་ཀྱི་
སྦྱིན་པའི་མཚོན་ཆ་དང་ལྡན་པ་ཆོས་ཀྱི་བྱ་བ་བྱེད་པ་དེ་འདི་ལྟ་བུའི་ཆོས་དང་
ལྡན་པས་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་རྒྱས་ནས་ལྷ་དང་མི་དང་ལྷ་མ་ཡིན་དང་བཅས་པའི་འཇིག་
རྟེན་ལ་ཆོས་ཀྱི་བགོ་བཤའ་བྱའོ་སྙམ་དུ་དྲན་པར་རབ་ཏུ་ཐོབ་སྟེ། ཁྱིམ་བདག་
དེ་ལྟར་ན་བྱང་ཆུབ་སེམས་དཔའ་ཁྱིམ་པ་ཆོས་ལ་སྐྱབས་སུ་སོང་བ་ཡིན་ནོ། །
ཁྱིམ་བདག་ཇི་ལྟར་ན་བྱང་ཆུབ་སེམས་དཔའ་ཁྱིམ་པ་དགེ་འདུན་ལ་སྐྱབས་སུ་
སོང་བ་ཡིན་ཞེ་ན། ཁྱིམ་བདག་འདི་ལ་བྱང་ཆུབ་སེམས་དཔའ་ཁྱིམ་པ་དགེ་
འདུན་ལ་སྐྱབས་སུ་སོང་བ་ནི། གལ་ཏེ་དགེ་སློང་རྒྱུན་དུ་ཞུགས་པའམ་ཞེས་བྱ་
བ་ནས། ཐེག་པ་ཆེན་པོ་པ་དག་མཐོང་ན་དེ་ཡང་དག་པར་སོང་བ་དང་ཡང་



218 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དག་པར་ཞུགས་པ་དེ་དག་ལ་བསྙེན་བཀུར་བྱས་པས་འདི་ལྟར་བདག་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་
ཀྱང་ཉན་ཐོས་ཀྱི་ཡོན་ཏན་ཡོངས་སུ་བསྒྲུབ་པ་དང་། རང་སངས་རྒྱས་ཀྱི་ཡོན་
ཏན་ཡོངས་སུ་བསྒྲུབ་པའི་ཕྱིར་ཆོས་བསྟན་ཏོ་སྙམ་དུ་དྲན་པ་རབ་ཏུ་ཐོབ་སྟེ།
དེ་དེ་དག་ལ་གུས་པ་དང་བཅས་ཤིང་ཞེ་ས་དང་བཅས་པ་ཡིན་གྱི་དེ་དག་ལ་
དགའ་བར་ནི་མི་བྱེད་དེ། དེ་ལྟར་ན་ཁྱིམ་བདག་བྱང་ཆུབ་སེམས་དཔའ་ཁྱིམ་
པ་དགེ་འདུན་ལ་སྐྱབས་སུ་སོང་བ་ཡིན་ནོ་ཞེས་འབྱུང་བ་རྣམས་སྦྱར་རོ། །
འཕགས་པ་ཚངས་པ་ཁྱད་པར་སེམས་ཀྱིས་ཞུས་པ་ལས། འཇམ་དཔལ་ཇི་ལྟར་
ན་དགེ་བསྙེན་སངས་རྒྱས་ལ་སྐྱབས་སུ་སོང་བ་ཡིན། ཇི་ལྟར་ན་ཆོས་ལ་སྐྱབས་
སུ་སོང་བ་ཡིན། ཇི་ལྟར་ན་དགེ་འདུན་ལ་སྐྱབས་སུ་སོང་བ་ཡིན་སྨྲས་པ།
རིགས་ཀྱི་བུ་ནམ་དགེ་བསྙེན་ལྟ་བ་གཉིས་ཉེ་བར་མི་ལེན་པ་སྟེ། གཉིས་གང་ཞེ་
ན། བདག་ཏུ་ལྟ་བ་མི་ལེན་ཕ་རོལ་ཏུ་ལྟ་བ་མི་ལེན། བདག་ཏུ་ལྟ་བ་མི་ལེན་
སངས་རྒྱས་སུ་ལྟ་བ་མི་ལེན། བདག་ཏུ་ལྟ་བ་མི་ལེན་ཆོས་སུ་ལྟ་བ་མི་ལེན།
བདག་ཏུ་ལྟ་བ་མི་ལེན་དགེ་འདུན་དུ་ལྟ་བ་མི་ལེན་པ་དེ་ཙམ་གྱིས་དགེ་བསྙེན་
སངས་རྒྱས་དང་ཆོས་དང་དགེ་འདུན་ལ་སྐྱབས་སུ་སོང་བ་ཡིན་ནོ་ཞེས་བྱ་བ་
ནས། གཞན་ཡང་རིགས་ཀྱི་བུ་ནམ་དགེ་བསྙེན་སངས་རྒྱས་སུའང་མི་དམིགས།
ཆོས་སུའང་མི་དམིགས། དགེ་འདུན་དུའང་མི་དམིགས་ན། དེ་ལྟ་ན་སངས་
རྒྱས་དང་ཆོས་དང་དགེ་འདུན་ལ་སྐྱབས་སུ་སོང་བ་ཡིན་ནོ་ཞེས་འབྱུང་ལ། །
འཕགས་པ་མྱ་ངན་ལས་འདས་པ་ལས་ཀྱང་། སངས་རྒྱས་དག་ལ་སྐྱབས་
གསོལ་བ། ། དེ་ནི་ཡང་དག་དགེ་བསྙེན་ཏེ། ། ནམ་དུའང་ལྷ་རྣམས་གཞན་
དག་ལ། ། སྐྱབས་གསོལ་བར་ནི་མི་འགྱུར་རོ། ། དམ་པའི་ཆོས་ལ་སྐྱབས་ཚོལ་
ན། ། འཚེ་ཞིང་གསོད་པའི་སེམས་དང་འབྲལ། ། དགེ་འདུན་ལ་ནི་སྐྱབས་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 219
གསོལན། ། མུ་སྟེགས་ཅན་ལ་ཕྱོགས་མི་འགྱུར། ། དཀོན་མཆོག་གསུམ་ལ་
སྐྱབས་ཚོལ་ན། ། འཇིགས་པ་མེད་པ་ཐོབ་པར་འགྱུར། ། ཞེས་གསུངས་
སོ། ། །
སྐྱབས་སུ་འགྲོ་བའི་ཕན་ཡོན་ནི། འཕགས་པ་གསུམ་ལ་སྐྱབས་སུ་འགྲོ་
བའི་མདོ་ལས། ཤཱ་རིའི་བུ་ཁྱོད་སྐྱེ་བོ་མང་པོ་ལ་ཕན་པ་དང་། སྐྱེ་བོ་མང་པོ་ལ་
བདེ་བ་དང་། འཇིག་རྟེན་ལ་སྙིང་བརྩེ་བ་དང་། སྐྱེ་བོའི་ཚོགས་ཕལ་པོ་ཆེའི་
དོན་དང་། ལྷ་དང་མི་རྣམས་ལ་ཕན་པ་དང་བདེ་བའི་ཕྱིར་ཞུས་པ་ལེགས་སོ་
ལེགས་སོ། ། གང་ཁྱོད་དེ་བཞིན་གཤེགས་པའི་སྤྱན་སྔར་འོངས་ཏེ་དོན་འདི་
ཡོངས་སུ་ཞུ་བ་བསམ་པ་དེ་ནི། ཤཱ་རིའི་བུ་དོན་འདི་ཉིད་རྣམ་པར་ཤེས་པར་བྱ་
བའི་ཕྱིར་དེ་དཔེས་བསྟན་པར་བྱ་སྟེ། སྐྱེས་བུ་གང་ཞིག་རྫུ་འཕྲུལ་གྱི་མཐུ་འདི་
ལྟ་བུ་དང་ལྡན་པར་གྱུར་པས། གང་འདི་འཛམ་བུའི་གླིང་དང་ཉེ་བའི་གླིང་
ཞེང་དང་སྲིད་དུ་དཔག་ཚད་བདུན་སྟོང་ཡོད་པའི་འཛམ་བུའི་གླིང་དེ་ན་གང་
སྲོག་ཆགས་གནས་པ་དེ་དག་འཇིག་རྟེན་གྱི་ཁམས་གཞན་དུ་བཀོད་དེ། ལག་
མཐིལ་ལྟར་མཉམ་པར་བྱས་པ་རིན་པོ་ཆེ་སྣ་བདུན་ལ་འདི་ལྟ་སྟེ། གསེར་དང་
དངུལ་དང་བཻཌཱུརྱ་དང་ཤེལ་དང་མུ་ཏིག་དམར་པོ་དང་རྡོའི་སྙིང་པོ་དང་སྤུག་
རྣམས་ལས་འཛམ་བུའི་གླིང་ཙམ་གྱི་མཆོད་རྟེན་སྲིད་དུ་ཚངས་པའི་འཇིག་རྟེན་
གྱི་བར་ལ་ཐུག་པར་བརྩིགས་ཏེ། མཆོད་རྟེན་དེ་ལ་ལྷའི་སྤོས་དང་། ལྷའི་མེ་
ཏོག་དང་། ལྷའི་ཕྲེང་བ་དང་། ལྷའི་གདུགས་དང་། རྒྱལ་མཚན་དང་། བ་
དན་རྣམས་ཀྱིས་མཆོད་པ་བྱས་ལ་དེ་ནས་སྐྱེས་བུ་རྫུ་འཕྲུལ་གྱི་མཐུ་འདི་ལྟ་བུ་
དང་ལྡན་པར་གྱུར་པས་གང་རྒྱ་མཚོ་ཆེན་པོའི་ཆུ་དག་འཇིག་རྟེན་གྱི་ཁམས་
གཞན་དུ་བྱོས་ཏེ་བ་ཏུ་ཀའི་ཏིལ་མར་གྱིས་རྒྱ་མཚོ་ཆེན་པོ་བཞི་ལྟར་བཀང་བའི་
ནང་དུ་སྙིང་པོ་རི་རབ་ཙམ་དུ་བཙུགས་ལ། བསྐལ་པ་མང་པོའི་མཐའ་ཇི་སྲིད་



220 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པར་མར་མེའི་རྒྱུན་མི་འཆད་པ་བྱས་ན། ཤཱ་རིའི་བུ་ཇི་སྙམ་དུ་སེམས། སྐྱེས་བུ་
དེ་གཞི་དེ་ལས་བསོད་ནམས་མང་དུ་སོག་པའམ། གསོལ་བ་བཅོལ་ལྡན་འདས་
མང་ལགས་སོ། ། བདེ་བར་གཤེགས་པ་མང་ལགས་སོ། ། ཉན་ཐོས་དང་རང་
སངས་རྒྱས་ཐམས་ཅད་ལས་འདས་པ་ལགས་ཏེ། བཅོམ་ལྡན་འདས་འདི་ནི་
བདེ་བར་གཤེགས་པའི་ཡུལ་ལོ། ། བདེ་བར་གཤེགས་པ་འདི་ནི་དེ་བཞིན་
གཤེགས་པའི་ཡུལ་ལོ། ། བཀའ་སྩལ་པ། ཤཱ་རིའི་བུ་རིགས་ཀྱི་བུའམ་རིགས་
ཀྱི་བུ་མོ་གང་ལ་ལ་ཞིག་སངས་རྒྱས་དང་ཆོས་དང་དགེ་འདུན་ལ་སྐྱབས་སུ་སོང་
བའི་བསོད་ནམས་ཀྱི་ཕུང་པོ་དེ་ལ་བསོད་ནམས་ཀྱི་ཕུང་པོ་སྔ་མ་དེས་བརྒྱའི་
ཆར་ཡང་ཉེ་བར་མི་འགྲོ་སྟེ། སྟོང་དང་བརྒྱ་སྟོང་གི་ཆ་དང་གྲངས་དང་རྒྱུ་དང་
བགྲང་བར་ཡང་ཉེ་བར་མི་འགྲོའོ་ཞེས་གསུངས་སོ། ། འགྱོད་ཚངས་ཀྱི་མདོ་
ལས་ཀྱང་། གང་ལ་ལས་དེའི་མཚན་ཐོས་ནས་སེམས་ཐག་པ་ནས་དྲན་པར་
བྱས་ལ་འཆི་ཁར་དགེ་བའི་བཤེས་གཉེན་འགའ་ཞིག་གིས་དཀོན་མཆོག་གསུམ་
གྱི་མཚན་ལན་གསུམ་དུ། ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ སཾ་གྷ་ཡ་ཞེས་
དེ་སྐད་ཆེད་དུ་བརྗོད་དུ་བཅུག་ན་མི་དེ་འཆི་འཕོས་ནས་ངན་སོང་གསུམ་དུ་མི་
འགྲོ་སྟེ་ཕྱོགས་བཅུའི་འཇིག་རྟེན་གྱི་ཁམས་གང་ནས་གང་དད་པ་དེ་དང་དེར་སྐྱེ་
བར་འགྱུར་རོ་ཞེས་གསུངས་སོ། ། སྐྱེས་བུ་དམ་པ་ལ་བསྟེན་པ་ནི། གལ་ཏེ་
དགེ་བའི་བཤེས་གཉེན་བསྟེན་པ་ལ་ཡོན་ཏན་ཅི་ཡོད་ཅེ་ན། ཕན་ཡོན་ནི།
འཕགས་པ་དེ་བཞིན་གཤེགས་པའི་ཡོན་ཏན་དང་ཡེ་ཤེས་བསྟན་པ་ཐེག་པ་ཆེན་
པོའི་མདོ་ལས། འཇམ་དཔལ་དགེ་བའི་བཤེས་གཉེན་གྱིས་ཡོངས་སུ་ཟིན་པའི་
བྱང་ཆུབ་སེམས་དཔའ་ནི་དབང་བསྐུར་བར་འགྱུར་བའི་གཟུངས་ཐོབ་པར་
འགྱུར། རྒྱ་མཚོ་ དམ་པའི་སྙིང་པོ་དྲི་མ་མེད་པའི་སྣང་བ་འོད་གསལ་བའི་
གཟུངས་ཐོབ་པར་འགྱུར་རོ། ། འཇམ་དཔལ་དགེ་བའི་བཤེས་གཉེན་གྱིས་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 221
ཡོངས་སུ་ཟིན་པའི་བྱང་ཆུབ་སེམས་དཔའ་ནི་དབང་བསྐུར་བར་འགྱུར་པའི་
གཟུངས་ཐོབ་པར་འགྱུར། རྒྱ་མཚོ་དམ་པའི་སྙིང་པོ་དྲི་མ་མེད་པའི་སྣང་བ་
འོད་གསལ་ཐོབ་པར་འགྱུར་རོ། ། འཇམ་དཔལ་དགེ་བའི་བཤེས་གཉེན་གྱིས་
ཡོངས་སུ་ཟིན་པའི་བྱང་ཆུབ་སེམས་དཔལ་ནི་བསྐལ་པ་བྱེ་བ་ཁྲག་ཁྲིག་འབུམ་
ཕྲག་དཔག་ཏུ་མེད་གྲངས་མེད་པ་དག་ཏུ་སེམས་ཅན་དམྱལ་བ་དང་དུད་འགྲོ་
དང་ཡི་དྭགས་དང་གཤིན་རྗེའི་འཇིག་རྟེན་དུ་གནས་པར་འགྱུར་བའི་ལས་
རྣམས་ཚེ་འདི་ལ་རྣམ་པར་སྨིན་པར་འགྱུར་ཏེ། ཀླད་པ་ཚ་བའམ། རིམས་ཚ་
བས་སམ། རྩིབས་ལོགས་ན་བས་སམ། རྒྱལ་སྲིད་འཁྲུགས་པས་སམ། ཀླ་ཀློ་
འཁྲུགས་པས་སམ། མུ་གེ་འཁྲུགས་པས་སམ། ལུས་ལ་གནོད་པ་དང་། ཡིད་
ལ་གནོད་པ་གང་ཡང་རུང་བས་སམ། བརྒྱད་བཀག་པས་ཀྱང་ཚེ་འདི་དག་ལ་
བྱང་བར་འགྱུར་ཏེ། ཐ་ན་རྨི་ལམ་ཙམ་གྱིས་ཀྱང་བྱང་བར་འགྱུར་རོ། །
འཇམ་དཔལ་དགེ་བའི་བཤེས་གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་
དཔའནི་སངས་རྒྱས་བྱེ་བ་ཁྲག་ཁྲིག་འབུམ་ཕྲག་དཔག་ཏུ་མེད་པ་དག་ལ་དགེ་
བའི་རྩ་བ་བསྐྱེད་པ་སྦྱིན་པ་ལས་བྱུང་བ་དང༌། མཆོད་པ་ལས་བྱུང་བ་དང་།
དེ་དག་གི་ཐད་ནས་བསླབ་པ་བཟུང་བ་ལས་བྱུང་བ་རྣམས་སྔ་དྲོ་གཅིག་གིས་
ཟིལ་གྱིས་གནོན་ཏེ། དེ་ལྟར་དགེ་བའི་བཤེས་གཉེན་ལ་བསྙེན་བཀུར་བྱ་བ་ནི་
ཡོན་ཏན་བསམ་གྱིས་མི་ཁྱབ་བོ་ཞེས་འབྱུང་ངོ་། ། དེ་སྐད་དུ་ཡང་སྙིང་རྗེ་ཆེན་
པོ་པདྨ་དཀར་པོའི་མདོ་ལས། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་
ཀུན་དགའ་བོ་ལ་བཀའ་སྩལ་པ། ཀུན་དགའ་བོ་གང་ཆོས་གུས་པར་འཆད་པ་
དང་། གང་ཆོས་གུས་པར་ཉན་པ་གཉིས་ནི་བདུད་དང་ ལྷན་ཅིག་གཡུལ་
འདྲེའོ། ། དེ་ཅིའི་ཕྱིར་ཞེ་ན། ཀུན་དགའ་བོ་འདི་ལྟ་སྟེ། དགེ་བའི་བཤེས་
གཉེན་ཉིད་དགེ་བ་གྲོགས་སུ་གྱུར་པ་ཉིད། དགེ་བའི་བཤེས་གཉེན་དང་ལྡན་



222 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ་འདི་ནི་ཚངས་པར་སྤྱོད་པ་ཡོངས་སུ་རྫོགས་པར་བྱེད་པའོ། ། དེ་ཅིའི་ཕྱིར་
ཞེ་ན། ཀུན་དགའ་བོ་དགེ་བའི་བཤེས་གཉེན་ལ་བསྟེན་ནས་སེམས་ཅན་སྐྱེ་
བའི་ཆོས་ཅན་རྣམས་སྐྱེ་བ་ལས་ཡོངས་སུ་ཐར་པར་འགྱུར་སེམས་ཅན་འཁྲུག་
པའི་ཆོས་ཅན་རྣམས་འཁྲུག་པ་ལས་ཡོངས་སུ་ཐར་བར་འགྱུར་རོ། ། ཀུན་
དགའ་བོ་ངས་ཉན་ཐོས་རྣམས་ལ་ཡང་དག་པའི་ལྟ་བ་འབྱུང་བའི་རྒྱུ་གཉིས་དང་
རྐྱེན་གཉིས་འདི་ལྟ་སྟེ། གཞན་གྱི་སྒྲ་དང་། སོ་སོ་རང་གིས་ཚུལ་བཞིན་ཡིད་ལ་
བྱེད་པའོ་ཞེས་གསུངས་པ་ཡང་དེ་བཞིན་ནོ་ཞེས་བཀའ་སྩལ་ཏོ། ། དེ་ལྟ་བུ་
དང་ལྡན་ན་དགེ་བའི་བཤེས་གཉེན་ཇི་ལྟར་བཙལ་བར་བྱ་ཞེ་ན། བཙལ་བ་ནི་
འཕགས་པ་ཆོས་ཐམས་ཅད་ཀྱི་ཡོན་ཏན་བཀོད་པའི་རྒྱལ་པོ་ལས། དེ་ནས་
བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་
རྗེས་འདི་སྐད་ཅེས་གསོལ་ཏོ། ། བཅོམ་ལྡན་འདས་བྱང་ཆུབ་སེམས་དཔའ་
སེམས་དཔའ་ཆེན་པོས་དགེ་བའི་བཤེས་གཉེན་ཇི་ལྟར་ཡོངས་སུ་བཙལ་བ་བགྱི།
བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་འདི་ལ་བྱང་ཆུབ་སེམས་
དཔའ་སེམས་དཔའ་ཆེན་པོས་རྒྱུན་མི་ཆད་པར་དགེ་བའི་བཤེས་གཉེན་ལ་བལྟ་
བར་འདོད་པ་དང་། བརྩོན་འགྲུས་བརྩམ་པ་དང་། བསམ་པ་ཡོངས་སུ་དག་
པ་དང་། ཆོས་འདོད་པར་བྱ་སྟེ། ཆོས་བཞི་པོ་དེ་དག་དང་ལྡན་པའི་བྱང་ཆུབ་
སེམས་དཔའ་སེམས་དཔའ་ཆེན་པོས་ནི་ དགེ་བའི་བཤེས་གཉེན་ཡོངས་ སུ་
བཙལ་བར་བྱའོ་ཞེས་འབྱུང་ངོ་། ། དགེ་བའི་བཤེས་གཉེན་སུ་ཡིས་བཙལ་བ་ལ་
ཕན་ཡོན་དེ་ལྟ་བུ་འབྱུང་ཞེ་ན། དེ་སྐད་དུ་འཕགས་པ་སྡུད་པ་ལས། བྱང་ཆུབ་
སེམས་དཔའ་དང་པོའི་ལས་ཀྱི་སར་གནས་གང་། ། ལྷག་པའི་བསམ་པས་
སངས་རྒྱས་བྱང་ཆུབ་མཆོག་ཞུགས་པ། ། སློབ་མ་བཟང་པོ་བླ་མ་གུས་ལྡན་དེ་
དག་གིས། ། བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། ། ཅི་ཕྱིར་ཞེ་ན་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 223
་་་
མཁས་པའི་ཡོན་ཏན་དེ་ལས་འབྱུང་། ། དེ་དག་ཤེས་རབ་ཕ་རོལ་ཕྱིན་པ་རྗེས་
སུ་སྟོན། ། སངས་རྒྱས་ཆོས་རྣམས་དགེ་བའི་བཤེས་ལ་བརྟེན་ཏོ་ཞེས། ། ཡོན་
ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུང་། ། ཞེས་གསུངས་སོ། ། ཇི་
ལྟར་བསྟེན་པ་ནི། དེ་ལྟ་བས་ན་བྱང་ཆུབ་དམ་པ་ཚོལ་བ་ཡིས། ། བསམ་པ་
དྲག་ལྡན་མཁས་པས་ང་རྒྱལ་ངེས་བཅོམ་སྟེ། ། ནད་པའི་ཚོགས་ཀྱིས་གསོ་ཕྱིར་
སྨན་པ་བསྟེན་པ་ལྟར། ། སངས་རྒྱས་བྱང་ཆུབ་མཆོག་ཞུགས་བྱང་ཆུབ་སེམས་
དཔའ་དག ། ཕ་རོལ་ཕྱིན་དང་བཅས་ཏེ་དགེ་བའི་བཤེས་སུ་བསྟེན། ། ཞེས་
འབྱུང་ལ། འཕགས་པ་སྡོང་པོ་བཀོད་པའི་མདོ་ལས། འཕགས་པ་དཔལ་
འབྱུང་གིས་ཇི་སྐད་བསྟེན་པ་ལྟ་བུ་སྟེ། རིགས་ཀྱི་བུ་དགེ་བའི་བཤེས་གཉེན་
གྱིས་ཡང་དག་པར་ཟིན་པའི་བྱང་ཆུབ་སེམས་དཔའ་རྣམས་ནི་ངན་འགྲོར་མི་
ལྟུང་ངོ་ཞེས་རྒྱས་པར་སྦྱར། དེ་ཉིད་ལས་རིགས་ཀྱི་བུ་དེ་ལྟ་བས་ན་དེ་ལྟར་ཡིད་
ལབྱ་བ་རྒྱུན་མ་ཆད་པས་དགེ་བའི་བཤེས་གཉེན་རྣམས་ཀྱི་དྲུང་དུ་འགྲོ་བར་
བྱའོ། ། ཁུར་ཐམས་ཅད་བཀུར་པས་ཡོངས་སུ་མི་སྐྱོ་བའི་ཕྱིར་ས་ལྟ་བུའི་སེམས་
དང་། མི་ཕྱེད་པའི་ཕྱིར་རྡོ་རྗེ་ལྟ་བུའི་སེམས་དང་། སྡུག་བསྔལ་ཐམས་ཅད་
ཀྱིས་མི་བསྒུལ་བའི་ཕྱིར་ཁོར་ཡུག་ལྟ་བུའི་སེམས་དང་། ལས་ ཐམས་ཅད་
ཉམས་སུ་བླང་བ་ལ་མི་སྨོད་པས་འཇིག་རྟེན་གྱི་བྲན་ལྟ་བུའི་སེམས་དང་། ང་
རྒྱལ་དང་ཆེ་བའི་ང་རྒྱལ་རྣམ་པར་སྤོང་བས་ཕྱགས་དར་བ་ལྟ་བུའི་སེམས་དང་།
ཁུར་ལྕི་བ་བཀུར་བས་ཐེག་པ་ལྟ་བུའི་སེམས་དང་། མི་ཁྲོ་བས་ཁྱི་ལྟ་བུའི་སེམས་
དང་། འགྲོ་ཞིང་འོང་བས་ཡོངས་སུ་མི་སྐྱོ་བས་གྲུ་ལྟ་བུའི་སེམས་དང་། དགེ་
བའི་བཤེས་གཉེན་གྱི་ངོར་བལྟ་བས་བུ་མཛངས་པ་ལྟ་བུའི་སེམས་ཀྱིས་དགེ་བའི་
བཤེས་གཉེན་ལ་བསྙེན་བཀུར་བྱའོ། ། རིགས་ཀྱི་བུ་ཁྱོད་ཀྱིས་བདག་ལ་ནི་ནད་
པའི་འདུ་ཤེས་བསྐྱེད་པར་བྱའོ། ། དགེ་བའི་བཤེན་གཉེན་ལ་ནི་སྨན་པའི་འདུ་



224 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཤེས་དང་། རྗེས་སུ་བསྟན་པ་ལ་ནི་སྨན་གྱི་འདུ་ཤེས་དང་། ནན་ཏན་ཉམས་
སུ་བླང་བ་ལ་ནི་ནད་འཚོ་བའི་འདུ་ཤེས་བསྐྱེད་པར་བྱའོ། ། རིགས་ཀྱི་བུ་ཁྱོད་
ཀྱིས་བདག་ལ་ནི་འཇིགས་པའི་འདུ་ཤེས་བསྐྱེད་པར་བྱའོ། ། དགེ་བའི་བཤེས་
གཉེན་ལ་ནི་དཔའ་བོའི་འདུ་ཤེས་དང་། རྗེས་སུ་བསྟན་པ་ལ་ནི་མཚོན་ཆའི་
འདུ་ཤེས་དང་། ནན་ཏན་ལ་ནི་དགྲ་སེལ་བའི་འདུ་ཤེས་བསྐྱེད་པར་བྱའོ་ཞེས་
འབྱུང་བ་ལྟ་བུའོ། ། འཕགས་པ་དེ་བཞིན་གཤེགས་པའི་ཡོན་ཏན་དང་ཡེ་ཤེས་
བསྟན་པའི་མདོ་ལས། འཇམ་དཔལ་དེ་ལྟ་བས་ན་བྱང་ཆུབ་སེམས་དཔའ་དེ་
བཞིན་གཤེགས་པ་ལ་བྱ་བ་བཞིན་དུ་དགེ་བའི་བཤེས་གཉེན་རྣམས་ལ་བསྟེན་
པར་བྱའོ། ། བསྙེན་པར་བྱའོ། ། བསྙེན་བཀུར་བྱའོ་ཞེས་འབྱུང་ལ། སངས་
རྒྱས་ཕལ་པོ་ཆེ་ལས་ཀྱང་། ཀྱེ་རྒྱལ་བའི་སྲས་བྱང་ཆུབ་ཏུ་སེམས་དཔའ་གང་
གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སེམས་བསྐྱེད་པ་དེས་ཀྱང་
ཐམས་ཅད་མཁྱེན་པའི་ཡེ་ཤེས་མངོན་པར་འཚང་རྒྱ་བའི་ཕྱིར། དགེ་བའི་
བཤེས་གཉེན་རྣམས་ལ་རིམ་གྲོ་དང་བཀུར་སྟི་དང་བསྙེན་བཀུར་བྱའོ། ། དེ་
དགེ་བའི་བཤེས་གཉེན་རྣམས་ལ་རིམ་གྲོ་དང་བཀུར་སྟི་དང་བསྙེན་བཀུར་བྱེད་
པའི་ཚེ་དགེ་བའི་བཤེས་གཉེན་རྣམས་ལ་སེམས་བསྐྱེད་པར་བཅུ་པོ་འདི་དག་
བསྐྱེད་པར་བྱ་སྟེ། བཅུ་གང་ཞེ་ན། འདི་ལྟར་རིམ་གྲོ་བྱ་བའི་སེམས་དང་།
དགའ་བར་བྱ་བའི་སེམས་དང་། ཇི་སྐད་བསྒོ་བ་བཞིན་དུ་ནན་ཏན་དུ་བྱ་བའི་
སེམས་དང་། ཡིད་མི་འབྱུང་བའི་སེམས་དང་། ཇི་མི་སྙམ་ཡང་མི་བྱེད་པའི་
སེམས་དང་། གཅིག་ཏུ་ངེས་པའི་སེམས་དང་། དགེ་བའི་རྩ་བ་ཐམས་ཅད་ལ་
རྒྱུད་ཀྱི་ཚུལ་གཅིག་ཏུ་གྱུར་པའི་སེམས་དང་། སྨོན་ལམ་གཅིག་པའི་སེམས་
དང༌། སྟོན་པའི་སེམས་དང༌། སྤྱོད་པ་མཚུངས་པ་ཡོངས་སུ་རྫོགས་པར་བྱ་
བའི་སེམས་ཏེ། ཀྱེ་རྒྱལ་བའི་སྲས་བཅུ་པོ་དེ་དག་ནི་དགེ་བའི་བཤེས་གཉེན་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 225
རྣམས་ལ་སེམས་བསྐྱེད་པ་རྣམས་སོ། ། དེས་མི་མཐུན་པའི་ཕྱོགས་སྡིག་པའི་
གྲོགས་པོ་སྤང་བ་ནི། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསྟན་པ་
ལས། འཇམ་དཔལ་མི་དགེ་བའི་བཤེས་གཉེན་རྣམས་ནི་བྲག་གི་བྱ་སྐྱིབས་རབ་
ཏུ་འབར་བ་བཞིན་དུ་ཡོངས་སུ་སྤང་བ་བྱའོ། ། དེ་ཅིའི་ཕྱིར་ཞེ་ན། འཇམ་
དཔལ་མི་དགེ་བའི་བཤེས་གཉེན་ལ་བསྟེན་ན་བྱང་ཆུབ་སེམས་དཔའི་སེམས་
དང་འདུ་ཤེས་ཕྱིན་ཅི་ལོག་ཏུ་འགྱུར་རོ། ། སེམས་ཕྱིན་ཅི་ལོག་ཏུ་གྱུར་ན་ཀུན་
ཏུ་འཁྲུལ་པར་འགྱུར་རོ། ། སེམས་ཀུན་ཏུ་འཁྲུལ་པར་གྱུར་ན་རྣམ་པར་རྨོངས་
པར་འགྱུར་རོ། ། སེམས་རྣམ་པར་རྨོངས་པར་གྱུར་ན་སྐྲག་པར་འགྱུར་རོ། །
སེམས་སྐྲག་པར་གྱུར་ན་བྱང་ཆུབ་ཀྱི་སེམས་འདོར་བར་འགྱུར་རོ། ། བྱང་ཆུབ་
ཀྱི་སེམས་བོར་ན་ལྷས་ཡོངས་སུ་གཏང་བ་འགྱུར་རོ། ། ལྷས་ཡོངས་སུ་བཏང་ན་
ལྷ་རྣམས་ཀྱང་དེ་ལ་བསྔགས་པ་མ་ཡིན་པ་སྨྲ་བར་འགྱུར་རོ། ། འཇམ་དཔལ་
དེ་ལྟ་བས་ན་བྱང་ཆུབ་སེམས་དཔའ་དགེ་བའི་བཤེས་གཉེན་རྣམས་ལ་བསྟེན་
པར་བྱའོ། ། བསྙེན་པར་བྱའོ། ། བསྙེན་བཀུར་བྱའོ་ཞེས་བཀའ་སྩལ་ཏོ། །
བསྙེན་བཀུར་ལ་སོགས་པ་ཇི་ལྟར་བྱ། ཕན་ཡོན་གང་ཞེ་ན། སྙིང་རྗེ་ཆེན་པོ་
པདྨ་དཀར་པོའི་མདོ་ལས། ཀུན་དགའ་བོ་སྔོན་སངས་རྒྱས་བཅོམ་ལྡན་འདས་
རྣམས་དང་རང་སངས་རྒྱས་རྣམས་དང་དགྲ་བཅོམ་པ་རྣམས་དང་དགེ་བའི་
བཤེས་གཉེན་ཡིད་དུ་འོང་བ་རྣམས་དང་། དགེ་སྦྱོང་དང་བྲམ་ཟེ་རྒན་པ་
རྣམས་ལ་རྟག་ཏུ་གུས་པ་དང་འདུད་པ་དང་ཕྱག་འཚལ་བའི་ལེགས་པར་སྤྱད་
པའི་རྒྱུ་མཐུན་པ་ལ་ལྟོས། ཀུན་དགའ་བོ་ཕྱི་རོལ་གྱི་དངོས་པོ་སེམས་མེད་པ་
ཡང་དེ་བཞིན་གཤེགས་པ་ལ་འདུད་ཅིང་ཕྱག་འཚལ་བ་དང་། མཐོ་བར་
འགྱུར་བ་དང་། དངོས་པོ་གང་དག་དམའ་བར་འོས་པའམ། མཐོ་བར་འོས་
པ་དེ་དག་དེ་བཞིན་གཤེགས་པ་མཐོང་མ་ཐག་ཏུ་དམའ་བ་དང་མཐོ་བ་འགྱུར་



226 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བ་ལེགས་པར་སྤྱད་པའི་ཁྱད་པར་ལ་ལྟོས། འདི་ལ་མི་བླུན་པོ་ཁ་ཅིག་ནི་ང་རྒྱལ་
གྱིས་ཟིལ་གྱིས་ནོན། ང་རྒྱལ་གྱིས་སླར་ང་རྒྱལ་གྱིས་སེམས་ཡོངས་སུ་གཏུགས་
ནས་སུ་ལ་ཡང་མི་འདུད་དོ་ཞེས་གསུངས་སོ། ། དགེ་བའི་བཤེས་གཉེན་གྱི་
མཚན་ཉིད་ཇི་ལྟ་བུ་ལ་བསྟེན་པར་བྱ་ཞེ་ན། མཚན་ཉིད་ནི་སངས་རྒྱས་ཕལ་པོ་
ཆེ་ལས། ཀྱེ་རྒྱལ་བའི་སྲས་བཅུ་པོ་འདི་དག་ནི་བྱང་ཆུབ་སེམས་དཔའ་རྣམས་
ཀྱི་དགེ་བའི་བཤེས་གཉེན་ཏེ། བཅུ་གང་ཞེ་ན། འདི་ལྟར་བྱང་ཆུབ་སེམས་ལ་
རབ་ཏུ་གཞོག་པའི་བཤེས་གཉེན་དང་། དགེ་བའི་རྩ་བ་ལ་སྦྱོར་བའི་བཤེས་
གཉེན་དང་། ཕ་རོལ་ཏུ་ཕྱིན་པ་ལ་འཇུག་པར་བྱེད་པའི་བཤེས་གཉེན་དང་།
ཆོས་ཐམས་ཅད་སྟོན་པའི་བཤེས་གཉེན་དང་། སེམས་ཅན་ཐམས་ཅད་ཡོངས་
སུ་སྨིན་པར་བྱ་བ་ལ་གཞོག་པའི་བཤེས་གཉེན་དང་། སྤོབས་པ་རྣམ་པར་
གདོན་མི་ཟ་བར་བྱེད་པའི་བཤེས་གཉེན་དང་། འགྲོ་བ་ཐམས་ཅད་ནས་གྱེན་
དུ་བསྐྱོད་པའི་བཤེས་གཉེན་དང་། བསྐལ་པ་ཐམས་ཅད་དུ་གནས་ཤིང་མི་སྐྱོ་
བར་བྱེད་པའི་བཤེས་གཉེན་དང་། ཀུན་ཏུ་བཟང་པོའི་སྤྱོད་པ་ལ་རབ་ཏུ་
གཞོག་པའི་བཤེས་གཉེན་དང༌། སངས་རྒྱས་ཐམས་ཅད་གྱི་ཡེ་ཤེས་ལ་འཇུག་
ཅིང་འབབ་པར་བྱེད་པའི་བཤེས་གཉེན་ཏེ། ཀྱེ་རྒྱལ་བའི་སྲས་བཅུ་པོ་དེ་དག་
ནི་བྱང་ཆུབ་སེམས་དཔའ་རྣམས་ཀྱི་དགེ་བའི་བཤེས་གཉེན་ནོ། ། འཕགས་པ་
ཐེག་པ་ཆེན་པོ་ལ་དད་པ་རབ་ཏུ་བསྒོམ་པའི་མདོ་ལས་གསུངས་ཏེ། རིགས་ཀྱི་
བུ་འདི་ལ་བྱང་ཆུབ་སེམས་དཔའི་དགེ་བའི་བཤེས་གཉེན་བྱང་ཆུབ་སེམས་
དཔའ་ཉིད་འདི་ལྟ་སྟེ། ལུང་དང་ཐོས་པ་ཕུན་སུམ་ཚོགས་པ་རབ་ཏུ་ཞི་བ་དང་།
ཚུལ་ཁྲིམས་དང་བསླབ་པ་དང་སྤྱོད་ལམ་དང་སྤྱོད་པ་ཕུན་སུམ་ཚོགས་པ་དག་
རྣམ་པར་དག་པ་ཕུན་སུམ་ཚོགས་པ་ཟང་ཟིང་མེད་པའི་སེམས་དང་། ཡོངས་
སུ་མི་སྐྱོ་བ་ཕུན་སུམ་ཚོགས་པ་རྙེད་ནས་མཐུ་ཀུན་ཏུ་བསྟན་པའམ་ཐེག་པ་ཆེན་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 227
པོའི་ཆོས་མ་ནོར་བར་རིག་པས་ཡང་དག་པར་བསྟན་པའམ། རྟག་པར་རྒྱུན་
དུ་འགྲོ་ཞིང་སྙན་པར་བརྗོད་པ་ཐབས་ཀྱིས་སྟོབས་བསྐྱེད་པ་འདྲིས་པས་བྱང་
ཆུབ་སེམས་དཔའ་ཐེག་པ་ཆེན་པོའི་ཕྱིར་ཐེག་པ་ཆེན་པོ་ལ་དད་པ་བསྐྱེད་དེ།
རིགས་ཀྱི་བུ་འདི་ནི་བྱང་ཆུབ་སེམས་དཔའི་ཐེག་པ་ཆེན་པོའི་ཕྱིར་ཐེག་པ་ཆེན་
པོ་ལ་དད་པ་གྲོག་ལས་སྐྱེ་བར་རིག་པར་བྱའོ་ཞེས་འབྱུང་ལ། བྱང་ཆུབ་སེམས་
དཔའི་སྡེ་སྣོད་ལས། དེ་དད་པ་དང་ལྡན་པས་གང་དགེ་སྦྱོང་དང་བྲམ་ཟེ་དག་
ཡང་དག་པར་སོང་བ་དང་། ཡང་དག་པར་ཞུགས་པ་དང་ཚུལ་ཁྲིམས་དང་
ལྡན་པ་དང་དགེ་བའི་ཆོས་ཅན་དང་མང་དུ་ཐོས་པ་དང་ཐོས་པ་ལ་བརྩོན་པ་
དང༌། ཚུལ་བཞིན་ཡིད་ལ་བྱེད་པ་དང་ལྡན་པ་དང་། དུལ་བ་དང་ཞི་བ་དང་
ཉེ་བར་ཞི་བ་དང་རྩོད་པ་སྨྲ་བ་མེད་པ་དང་མི་སྙན་པ་སྨྲ་བ་མེད་པ་དང་། དགེ་
བ་ལ་ཡང་དག་པར་སྦྱོར་བ་དང་མི་དགེ་པའི་ཆོས་ཐམས་ཅད་ཡོངས་སུ་སྤངས་
པདང་། རྒོད་པ་མེད་པ་དང་ཁེངས་པ་མ་ཡིན་པ་དང་ཡབ་ཡབ་པོ་མེད་པ་
དང༌། མུ་ཅོར་མི་སྨྲ་བ་དང་ཚིག་མ་འདྲེས་པ་དང་དྲན་པ་ཉེ་བར་གནས་པ་
དང་སེམས་ཤིན་ཏུ་མཉམ་པར་གཞག་པ་དེ་དག་དང་ཞེས་བྱ་བ་ནས། བྲམ་ཟེ་
དགེ་བའི་བཤེས་གཉེན་དུ་རི་གནས་དེ་དག་ལ་བསྙེན་ཅིང་བསྟེན་ཏེ་བསྙེན་
བཀུར་བྱེད་ཅིང་མགུ་བར་བྱེད་ཀྱི། ཡིད་འབྱུང་བ་མི་བྱེད་དོ། ། དགའ་བར་
བྱེད་ཀྱི་མི་དགའ་བར་མི་བྱེད་དེ་དེས་དགེ་བའི་བཤེས་གཉེན་མགུ་བར་བྱས་པས་
དགེ་བའི་བཤེས་གཉེན་མགུ་བར་བྱས་ནས་ དགོས་པ་ཅི་ཞིག་བསྒྲུབ་ཅེ་ན།
དགོས་པ་ནི་ཆོས་ཇི་ལྟར་བ་བཞིན་དུ་རབ་ཏུ་ཤེས་པར་བྱ་བའི་ཕྱིར་གསུངས་པ།
དེ་དག་དེ་ལ་ཆོས་ཀྱིས་ཕན་འདོགས་པར་བྱེད་དེ། ཆོས་ཀྱི་གཏམ་གྱིས་ཡང་
དག་པར་སྟོན་པར་བྱེད། ཡང་དག་པར་འཛིན་དུ་བཅུག ཡང་དག་པར་
གཟེངས་སྟོད། ཡང་དག་པར་རབ་ཏུ་དགའ་བར་བྱེད་དོ། ། སྦྱིན་པས་ལོངས་



228 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྤྱོད་ཆེན་པོར་འགྱུར་བ་དང་། ཚུལ་ཁྲིམས་ཀྱིས་མཐོ་རིས་སུ་སྐྱེ་བ་དང་། སྒོམ་
པས་ཤེས་རབ་ཆེན་པོར་འགྱུར་བ་དང་། བསམ་པས་འབྲལ་བར་འགྱུར་རོ་
ཞེས་ཡང་དག་པར་རབ་ཏུ་བསྟན་ནོ། ། འདི་ནི་སྦྱིན་པ་འདི་ནི་སྦྱིན་པའི་
འབྲས་བུ། འདི་ནི་སེར་སྣ་འདི་ནི་སེར་སྣའི་འབྲས་བུ། འདི་ནི་ཚུལ་ཁྲིམས་
འདི་ནི་ཚུལ་ཁྲིམས་ཀྱི་རྣམ་པར་སྨིན་པ། འདི་ནི་འཆལ་བའི་ཚུལ་ཁྲིམས་འདི་
ནི་འཆལ་བའི་ཚུལ་ཁྲིམས་ཀྱི་རྣམ་པར་སྨིན་པ། འདི་ནི་བཟོད་པ་འདི་ནི་
བཟོད་པའི་རྣམ་པར་སྨིན་པ། འདི་ནི་གནོད་སེམས་འདི་ནི་གནོད་སེམས་ཀྱི་
རྣམ་པར་སྨིན་པ། འདི་ནི་བརྩོན་འགྲུས་འདི་ནི་བརྩོན་འགྲུས་ཀྱི་རྣམ་པར་
སྨིན་པ། འདི་ནི་ལེ་ལོ་འདི་ནི་ལེ་ལོའི་རྣམ་པར་སྨིན་པ། འདི་ནི་བསམ་གཏན་
འདི་ནི་བསམ་གཏན་རྣམས་ཀྱི་རྣམ་པར་སྨིན་པ། འདི་ནི་སེམས་གཡེངས་པ་
འདི་ནི་སེམས་གཡེངས་པའི་རྣམ་པར་སྨིན་པ། འདི་ནི་ཤེས་རབ་འདི་ནི་ཤེས་
རབ་ཀྱི་རྣམ་པར་སྨིན་པ། འདི་ནི་འཆལ་བའི་ཤེས་རབ་འདི་ནི་འཆལ་བའི་
ཤེས་རབ་ཀྱི་རྣམ་པར་སྨིན་པ། འདི་ནི་ལུས་ཀྱི་ལེགས་པར་སྤྱོད་པ་འདི་ནི་ལུས་
ཀྱི་ལེགས་པར་སྤྱོད་པའི་རྣམ་པར་སྨིན་པ། འདི་ནི་ལུས་ཀྱི་ཉེས་པར་སྤྱོད་པ་
འདི་ནི་ལུས་ཀྱི་ཉེས་པར་སྤྱོད་པའི་རྣམ་པར་སྨིན་པ། འདི་ནི་ངག་གི་ལེགས་
པར་སྤྱོད་པ་འདི་ནི་ངག་གི་ལེགས་པར་སྤྱོད་པའི་རྣམ་པར་སྨིན་པ། འདི་ནི་
ངག་གི་ཉེས་པར་སྤྱོད་པ་འདི་ནི་ངག་གི་ཉེས་པར་སྤྱོད་པའི་རྣམ་པར་སྨིན་པ།
འདི་ནི་ཡིད་ཀྱི་ལེགས་པར་སྤྱོད་པ་འདི་ནི་ཡིད་ཀྱི་ལེགས་པར་སྤྱོད་པའི་རྣམ་
པར་སྨིན་པ། འདི་ནི་ཡིད་ཀྱི་ཉེས་པར་སྤྱོད་པ་འདི་ནི་ཡིད་ཀྱི་ཉེས་པར་སྤྱོད་
པའི་རྣམ་པར་སྨིན་པ། འདི་ནི་དགེ་བ་འདི་ནི་མི་དགེ་བ། འདི་ནི་བྱ་བ་འདི་
ནི་མི་བྱ་བ། འདིས་ནི་བྱས་པ་ཡུན་རིང་པོའི་དོན་དང་ཕན་པ་དང་བདེ་བར་
འགྱུར། འདིས་ནི་བྱས་པ་ཡུན་རིང་པོར་གནོད་པ་དང་མི་ཕན་པ་དང་མི་བདེ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 229
བར་འགྱུར་རོ་ཞེས་དེ་ལྟར་དེ་ལ་དགེ་བའི་བཤེས་གཉེན་དེ་དག་གིས་ཆོས་ཀྱི་
གཏམ་གྱིས་ཡང་དག་པར་སྟོན་ཏེ། ཡང་དག་པར་འཛིན་དུ་འཇུག ཡང་དག་
པར་གཟེངས་སྟོད། ཡང་དག་པར་རབ་ཏུ་དགའ་བར་བྱེད་དེ་སྣོད་དུ་འགྱུར་
བར་ཡང་ཤེས་ནས་ཟབ་མོའི་གཏམ་ཡང་དག་པར་འཛིན་དུ་འཇུག་སྟེ། འདི་
ལྟ་སྟེ། སྟོང་པ་ཉིད་ཀྱི་གཏམ་དང་། མཚན་མ་མེད་པའི་གཏམ་དང་། སྨོན་
པ་མེད་པའི་གཏམ་དང་། མངོན་པར་འདུ་མི་བྱེད་པའི་གཏམ་དང་། མ་སྐྱེས་
པའི་གཏམ་དང་། མ་བྱུང་བའི་གཏམ་དང་། བདག་མེད་པ་དང་། སེམས་
ཅན་མེད་པའི་གཏམ་དང་། སྲོག་མེད་པའི་གཏམ་དང་། གང་ཟག་མེད་པའི་
གཏམ་དང་། རྟེན་ཅིང་འབྲེལ་བར་འབྱུང་བའི་ཟབ་མོའི་གཏམ་རབ་ཏུ་སྟོན་
ཏོ། ། འདི་ལྟ་སྟེ། འདི་ཡོད་པས་འདི་འབྱུང་འདི་སྐྱེས་པའི་ཕྱིར་འདི་སྐྱེ་བ་སྟེ།
འདི་ལྟར་མ་རིག་པའི་རྐྱེན་གྱིས་འདུ་བྱེད་རྣམས་ཞེས་རྒྱས་པར་སྦྱར་རོ། །
སངས་རྒྱས་ཕལ་པོ་ཆེ་ལས། རིགས་ཀྱི་བུ་དེ་བས་ན་ཁྱོད་ཀྱིས་དགེ་བའི་བཤེས་
གཉེན་བཙལ་བ་ལ་སྐྱོ་བར་མི་བྱའོ། ། དགེ་བའི་བཤེས་གཉེན་མཐོང་བས་
ངོམས་པ་བསྐྱེད་པར་མི་བྱའོ། ། དགེ་བའི་བཤེས་གཉེན་ལ་ཡོངས་སུ་དྲི་བས་
ཆོག་ཤེས་པར་མི་བྱའོ། ། དགེ་བའི་བཤེས་གཉེན་དང་འགྲོགས་པ་ལས་བསམ་
པ་ཕྱིར་མི་ལྡོག་པར་བྱའོ། ། དགེ་བའི་བཤེས་གཉེར་ལ་ཕུ་དུད་དང་རིམ་གྲོའི་
སྦྱོར་བ་རྒྱུན་གཅད་པར་མི་བྱའོ། ། དགེ་བའི་བཤེས་གཉེན་གྱིས་གདམས་ངག་
དང་རྗེས་སུ་བསྟན་པ་དེ་ལོག་པར་བཟུང་བར་མི་བྱའོ། ། དགེ་བའི་བཤེས་
གཉེན་གྱིས་ཡོན་ཏན་ཐོབ་པར་འགྱུར་བ་ལ་ཐེ་ཚོམ་མི་བསྐྱེད་དོ། ། དགེ་བའི་
བཤེས་གཉེན་གྱིས་འབྱུང་བའི་སྒོ་བསྟན་པ་ལ་ཡིད་གཉིས་སུ་མི་བྱའོ། ། དགེ་
བའི་བཤེས་གཉེན་གྱིས་ཐབས་ཀྱི་བསམ་པ་དང་འཇིག་རྟེན་གྱི་རྗེས་སུ་འབྲང་
བར་བྱ་བའི་རྒྱུད་ལ་ཞེ་སྡང་བསྐྱེད་པར་མི་བྱའོ། ། དགེ་བའི་བཤེས་གཉེན་ལ་



230 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མོས་པ་རྣམ་པར་བསྐྱེད་པས་ལུས་དང་སེམས་རྣམ་པར་ལྡོག་པར་མི་བྱའོ། ། དེ་
ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་སེམས་དཔའ་རྣམས་ཀྱི་བྱང་ཆུབ་
སེམས་དཔའི་སྤྱོད་པ་ཐམས་ཅད་ཐོས་པ་ནི་དགེ་བའི་བཤེས་གཉེན་ལ་རག་
པའོ། ། བྱང་ཆུབ་སེམས་དཔའི་ཡོན་ཏན་ཡོངས་སུ་རྫོགས་པར་བྱ་བ་ཐམས་
ཅད་ནི་དགེ་བའི་བཤེས་གཉེན་ལས་འབྱུང་བའོ་ཞེས་གསུངས་སོ། ། ཆོས་ཐོས་
པའི་ཕན་ཡོན་ནི། བྱམས་པ་སེང་གེའི་སྒྲའི་མདོ་ལས། གང་གིས་གངྒཱའི་བྱེ་
སྙེད་སངས་རྒྱས་ཞིང་། ། རིན་ཆེན་བདུན་གྱིས་ཡོངས་སུ་བཀང་བྱས་ནས། །
རབ་དགའི་སེམས་བསྐྱེད་རྒྱལ་ལ་ཕུལ་བ་དང་། ། གང་གིས་སེམས་ཅན་གཅིག་
ལ་ཚིགས་བཅད་བྱིན། ། རིན་ཆེན་བྱིན་པ་ཤིན་ཏུ་རྒྱ་ཆེན་དེས། ། ཚིགས་
བཅད་བྱིན་པ་སྙིང་རྗེ་སྒྲུབ་དེ་ལ། ། ཆར་ཡང་མི་ཕོད་གྲངས་སུའང་མ་ཡིན་
ན། ། གཉིས་དང་གསུམ་ལ་བསམ་དུ་ག་ལ་ཡོད། ། ཅེས་དང་། སེང་གེས་
ཞུས་པ་ལས། ཆོས་ཀྱི་སྦྱིན་པས་སྐྱེ་བ་དྲན་ཞེས་དང་། ། ཀླུའི་རྒྱལ་པོ་རྒྱ་མཚོས་
ཞུས་པའི་མདོ་ལས། ཆོས་བྱིན་པས་ནི་ཟག་པ་ཟད་པའི་མངོན་པར་ཤེས་པ་
རྣམ་པར་དག་པར་འགྱུར་རོ་ཞེས་གསུངས་སོ། ། བྱེ་བྲག་ཏུ་འཕྲལ་གྱི་སྤྱོད་པ་
ཇི་ལྟར་བསྒྲུབ་པ་ནི། སྡུད་པ་ལས། འགྲོ་འཆག་ཉལ་དང་འདུག་པར་ཤེས་
བཞིན་རབ་ཏུ་ལྡན། ། ཞེས་དང་། དེའི་དོན་སངས་རྒྱས་ཕལ་པོ་ཆེའི་ལེའུ་
བཅུ་དྲུག་པ་སྤྱོད་ཡུལ་ཡོངས་སུ་དག་པའི་མདོ་ལས་ཇི་ལྟར་གསུངས་པ་བཞིན་
ནོ། ། ཁྱད་པར་དུ་ཁ་ཟས་ཀྱི་རྣལ་འབྱོར་ཇི་ལྟར་བྱ་བའི་ཚུལ་ནི། རིན་པོ་ཆེའི་
ཕུང་པོའི་མདོ་ལས། བདག་གི་བསོད་སྙོམས་འདི་ལས་བགོ་བཤའ་བྱ་དགོས་
པའི་ སེམས་ ཅན་དབུལ་ པོ་ སུ་ཡོད་སྙམ་ དུ་ ཕྱོགས་བཞིར་ ཀུན་ ཏུ་བལྟ་བར་
བྱའོ། ། གལ་ཏེ་སེམས་ཅན་དབུལ་པོ་ཞིག་མཐོང་ན་དེས་བསོད་སྙོམས་དེ་ལས་
བགོ་བཤའ་བྱའོ། ། དེས་བསོད་སྙོམས་དེ་ཁྱེར་ཏེ་དགོན་པའི་གནས་དེར་སོང་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 231
ལ་ལྷུང་བཟེད་དང་ལག་པ་བཀྲུས་ཏེ་དགེ་སྦྱོང་གི་སྤྱོད་པ་དང་ཆོ་ག་དང་ལྡན་
པའི་སྤྱོད་པ་བཟང་པོས་བྱིན་གྱིས་བརླབས་ནས་དེས་སྐྱིལ་མོ་ཀྲུང་བཅས་ཏེ་
བསོད་སྙོམས་དེ་བཟའ་བར་བྱའོ། ། མ་ཆགས་པ་དང་གནོད་སེམས་མེད་པ་
དང་མི་བརྐམ་པ་དང་མ་ཞེན་པས་ཟས་ཟོས་ནས་འདི་སྙམ་དུ་ལུས་འདི་ལ་སྲིན་
བུའི་རིགས་བརྒྱད་ཁྲི་ཡོད་པ་དང་འདིའི་མཐུས་བདེ་བར་གནས་པར་གྱུར་ཅིག
ད་ལྟ་ནི་འདི་དག་ཟང་ཟིང་གིས་བསྡུ་བར་བྱའོ། ། བྱང་ཆུབ་ཐོབ་ནས་ནི་ཆོས་
ཀྱིས་བསྡུ་བར་བྱའོ་སྙམ་དུ་སེམས་བསྐྱེད་པར་བྱའོ། ། གལ་ཏེ་ཡང་དེ་བསོད་
སྙོམས་ངན་པར་འགྱུར་ན་དེས་འདི་སྙམ་དུ་སེམས་བསྐྱེད་པར་བྱ་སྟེ། ཁ་ཟས་
ངན་པས་ནི་བདག་ གི་ ལས་ངན་པར་འགྱུར། སྤོང་བ་བཟོད་པར་འགྱུར།
བདག་གི་བཤང་གཅི་འབྱུང་བ་ཉུང་བར་འགྱུར། བདག་ལ་དད་པས་བྱིན་ན་
ཆུད་ཟར་འགྱུར། བདག་གི་ལུས་ཡང་བ་དང་སེམས་ཡང་བར་འགྱུར། བདག་
རྨུགས་པ་དང་གཉིད་ཆུང་བར་འགྱུར། བདག་ལ་འདོད་ཆགས་ཀྱི་སེམས་ཀྱིས་
ཀུན་ནས་དཀྲིས་པར་མི་འགྱུར་སྙམ་དུ་ཡིད་ལ་བྱ་བ་འདི་ལྟ་བུ་འདི་དག་བསྐྱེད་
པར་བྱའོ། ། གལ་ཏེ་དེས་བསོད་སྙོམས་མང་ཞིག་རྙེད་ན་ཡང་དེ་ལ་ཡར་རན་
པར་ཟ་བར་བྱའོ། ། དོར་བའི་ཆོས་ཉིད་དུ་བྱས་ཏེ་བསོད་སྙོམས་དེ་ལས་རྡོ་
ལེབ་གང་ཡང་རུང་བའི་སྟེང་དུ་གཏོར་ལ་འདི་སྙམ་དུ་གཅན་གཟན་དང་བྱའི་
ཚོགས་གང་ལ་ཟང་ཟིང་གི་ཟས་འདོད་པ་བྱིན་ནས་ལེན་པ་དེ་དག་འདི་ལ་ཟོ་
ཞིག་སྙམ་དུ་སེམས་བསྐྱེད་པ་བྱའོ་ཞེས་འབྱུང་བ་རྣམས་སྦྱར་རོ། ། འདི་ལྟ་བུའི་
འདུ་ཤེས་མ་བསྐྱེད་ན་བཀག་པ་ཡིན་ནོ། ། འཕགས་པ་ལང་ཀར་གཤེགས་པ་
ལས། ཤ་རྣམས་དང་ནི་སྒོག་བཙོང་དག ། ཆང་དག་རྣམ་པ་སྣ་ཚོགས་
དང༌། ། ཀེའུ་དང་སྒོག་སྐྱ་དེ་བཞིན་ཏེ། ། རྣལ་འབྱོར་ཅན་གྱིས་རྟགས་ཏུ་
སྤང་། ། ཞེས་པ་ལྟ་བུ་དག་གོ། ། སྐྱབས་སུ་འགྲོ་བའི་སྐབས་ཀྱི་མདོ་སྦྱར་



232
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བའོ། །
སེམས་བསྐྱེད་པ་ནི། འཕགས་པ་ཀླུའི་རྒྱལ་པོ་མ་དྲོས་པས་ཞུས་པ་
ལས། ཀླུའི་བདག་པོ་གཞན་ཡང་ཐམས་ཅད་མཁྱེན་པའི་སེམས་ཀྱིས་ཤིང་ལྗོན་
པ་དེའི་སྣང་བ་ལྔ་དང་། ས་བོན་ལྔ་དང་། རྩ་བ་ལྔ་དང་། སྡོང་པོ་ལྔ་དང་།
ཡལ་ག་ལྔ་དང་། ལོ་མ་ལྔ་དང་། མེ་ཏོག་ལྔ་དང་། འབྲས་བུ་ལྔའོ། ། དེ་ལ་
དེའི་སྣང་བ་ལྔ་གང་ཞེ་ན། ཉོན་མོངས་པ་དང་བྲལ་བའི་སྣང་བ་དང༌། རང་
གི་སེམས་ངེས་པར་སེམས་པའི་སྣང་བ་དང་། ཤེས་རབ་ཀྱི་སྣང་བ་དང་། མིག་
ལྔའི་སྣང་བ་དང༌། ཐམས་ཅད་མཁྱེན་པའི་ཡེ་ཤེས་ཀྱི་སྣང་བ་སྟེ་སྣང་བ་ལྔ་པོ་
དེ་དག་གོ། ། དེ་ལ་ས་བོན་ལྔ་གང་ཞེ་ན། བསམ་པ་དང་། ལྷག་པའི་བསམ་
པ་དང་། སེམས་ཅན་ལ་བལྟ་བ་དང་། མོས་པ་དང་། རྒྱ་ཆེན་པོ་ལ་མོས་པ་
སྟེ་ས་བོན་ལྔ་པོ་དེ་དག་གོ། ། དེ་ལ་རྩ་བ་ལྔ་གང་ཞེ་ན། བྱམས་པ་ཆེན་པོ་དང་།
སྙིང་རྗེ་ཆེན་པོ་དང་། དགེ་བའི་རྩ་བས་མི་ངོམས་ཤིང་དགེ་བའི་རྩ་བ་ཐམས་
ཅད་ཡོངས་སུ་བསྔོ་བ་དང་ཉེས་པའི་རྡུལ་འཆགས་པ་དང་ཐེག་པ་གཞན་མི་
འདོད་པ་སྟེ་རྩ་བ་ལྔ་པོ་དེ་དག་གོ ། དེ་ལ་སྡོང་པོ་ལྔ་གང་ཞེ་ན། ཐབས་ལ་
མཁས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་དང་། སེམས་ཅན་ཡོངས་སུ་
སྨིན་པར་བྱེད་པ་དང༌། དམ་པའི་ཆོས་ཡོངས་སུ་འཛིན་པ་དང་། རྗེས་སུ་
ཆགས་པ་དང་ཁོང་ཁྲོ་བ་དང་བྲལ་བས་བཏང་སྙོམས་ཏེ་སྡོང་པོ་ལྔ་པོ་དེ་དག་
གོ། ། དེ་ལ་ཡལ་ག་ལྔ་གང་ཞེ་ན། སྦྱིན་པ་དང་། ཚུལ་ཁྲིམས་དང་། བཟོད་
པ་དང་། བརྩོན་འགྲུས་དང་། བསམ་གཏན་ཏེ་ཡལ་ག་ལྔ་པོ་དེ་དག་གོ །
དེ་ལ་ལོ་མ་ལྔ་གང་ཞེ་ན། ཚུལ་ཁྲིམས་དང་། ཐོས་པ་དང་། ཁྱིམ་ནས་འབྱུང་
བ་དང་། དགོན་པ་ལ་གནས་པ་དང་། འཕགས་པའི་རིགས་ཆོག་ཤེས་པ་སྟེ་ལོ་
མ་ལྔ་པོ་དེ་དག་གོ། ། དེ་ལ་མེ་ཏོག་ལྔ་གང་ཞེ་ན། བསོད་ནམས་བསགས་པས་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 233
མཚན་ཕུན་སུམ་ཚོགས་པ་དང་། སྦྱིན་པ་སྣ་ཚོགས་བསགས་པས་དཔེ་བྱད་
བཟང་པོ་ཕུན་སུམ་ཚོགས་པ་དང་། སེམས་ངེས་པར་སེམས་པས་བྱང་ཆུབ་ཀྱི་
ཡན་ལག་ཕུན་སུམ་ཚོགས་པ་དང་། ཆོས་རྣམ་པར་འགྲེལ་པས་སྤོབས་པ་ཕུན་
སུམ་ཚོགས་པ་དང་། གཟུངས་རབ་ཏུ་ཐོབ་པས་བརྗེད་ངས་པ་མེད་པ་ཕུན་
སུམ་ཚོགས་པ་སྟེ་མེ་ཏོག་ལྔ་པོ་དེ་དག་གོ། ། དེ་ལ་འབྲས་བུ་ལྔ་གང་ཞེ་ན།
འདི་ལྟ་སྟེ། སློབ་པའི་འབྲས་བུ་ཐོབ་པ་དང་། མི་སློབ་པའི་འབྲས་བུ་ཐོབ་པ་
དང་། རང་སངས་རྒྱས་ཀྱི་འབྲས་བུ་ཐོབ་པ་དང༌། ཕྱིར་མི་ལྡོག་པའི་བྱང་ཆུབ་
སེམས་དཔའི་སའི་འབྲས་བུ་ཐོབ་པ་དང་། ཐམས་ཅན་མཁྱེན་པའི་ཡེ་ཤེས་ཀྱི་
འབྲས་བུ་ཐོབ་པ་སྟེ་འབྲས་བུ་ལྔ་པོ་དེ་དག་གོ། ། ཀླུའི་བདག་པོ་ཐམས་ཅད་
མཁྱེན་པའི་སེམས་ཀྱི་ཤིང་ལྗོན་པ་དེ་འདྲ་བའི་སྣང་བ་ནི་དེ་ལྟ་བུའོ། ། རྩ་བ་ནི་
དེ་ལྟ་བུའོ། ། སྡོང་པོ་ནི་དེ་ལྟ་བུའོ། ། ཡལ་ག་ནི་དེ་ལྟ་བུའོ། ། ལོ་མ་ནི་དེ་ལྟ་
བུའོ། ། མེ་ཏོག་ནི་དེ་ལྟ་བུའོ། ། འབྲས་བུ་ནི་དེ་ལྟ་བུའོ། ། ཀླུའི་བདག་པོ་དེ་
ལྟ་བས་ན། བྱང་ཆུབ་སེམས་དཔའ་ཐམས་ཅད་མཁྱེན་པའི་ཤིང་ལྗོན་པ་འདི་
ལྟ་བུ་ཡོངས་སུ་འཛིན་པར་འདོད་པས་ཐམས་ཅད་མཁྱེན་པའི་སེམས་མི་བརྗེད་
པར་བྱ་སྟེ། ཀླུའི་བདག་པོ་གང་གིས་ཐམས་ཅད་མཁྱེན་པའི་སེམས་ཤིན་ཏུ་
བཟུང་བ་དེས་གང་དག་ཡོངས་སུ་ཟིན་པར་མ་གྱུར་པའི་ཡོན་ཏན་ཕུན་སུམ་
ཚོགས་པ་དེ་དག་ངས་མ་མཐོང་ཞེས་གསུངས་སོ། ། འཕགས་པ་སྡོང་པོ་བཀོད་
པའི་མདོ་ལས་ཀྱང་བརྗོད་དེ། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་
ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། ། འགྲོ་བ་ཐམས་ཅད་ཀྱི་ཆོས་འཕེལ་
བར་བྱེད་པས་ཞིང་ལྟ་བུའོ། ། མི་དགེ་བའི་ཆོས་ཐམས་ཅད་ཟད་པར་བྱེད་པས་
སའི་འོག་ལྟ་བུའོ། ། འཇིག་རྟེན་ཐམས་ཅད་ལ་ཕན་པར་བྱེད་པས་རྟེན་ལྟ་བུའོ།
བྱང་ཆུབ་སེམས་ དཔའི་སྤྱད་ པ་ ཐམས་ ཅད་སྤྱོད་པར་བྱེད་པས་ གཞི་ལྟ་



234 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བུའོ། ། སྡུག་བསྔལ་ཐམས་ཅད་གཅོད་པས་སྟ་རེ་ལྟ་བུའོ། ། སྙིང་དགའ་བར་
བྱེད་པས་དབྱིག་ལྟ་བུའོ། ། འགྲོ་བ་ཐམས་ཅད་ཡོངས་སུ་ཚིམ་པར་བྱེད་པས་
མཆོད་སྦྱིན་གྱི་ཡོ་བྱད་ལྟ་བུའོ། ། འཁོར་བའི་ཆུ་ལ་རྒྱུ་བ་མངོན་པར་འདོན་
པས་མཆིལ་པ་ལྟ་བུའོ། ། ཉན་ཐོས་དང་རང་སངས་རྒྱས་ཅི་ཙམ་དུ་ན་རྒན་
པས་ཀྱང་བྱང་ཆུབ་སེམས་དཔའ་ལས་དང་པོ་པ་ལ་ཕྱག་བྱའོ། ། རིགས་ཀྱི་བུ་
མདོར་ན་སངས་རྒྱས་ཀྱི་ཆོས་ཐམས་ཅད་དང་སངས་རྒྱས་ཀྱི་ཡོན་ཏན་ཐམས་
ཅད་ཇི་སྙེད་པ་དེ་སྙེད་དུ་བྱང་ཆུབ་ཀྱི་སེམས་ལ་ཡོན་ཏན་དང་ལེགས་པར་ཡོད་
པར་ལྟའོ། ། དེ་ཅི་ཕྱིར་ཞེ་ན། འདི་ལས་ནི་བྱང་ཆུབ་སེམས་དཔའ་ཐམས་
ཅད་ཀྱི་སྤྱོད་བའི་དཀྱིལ་འཁོར་རབ་ཏུ་འབྱུང་སྟེ། འདས་པ་དང་མ་འོངས་པ་
དང་ད་ལྟར་བྱུང་བའི་སངས་རྒྱས་ཐམས་ཅད་ཀྱང་འདི་ལས་འབྱུང་ངོ་ཞེས་
སོ། ། འཕགས་པ་ལག་བཟང་གིས་ཞུས་པ་ལས་ཀྱང་། གལ་ཏེ་སྦྱིན་པ་དང་།
གཏོང་བ་དང་། རྣམ་པར་གཏོང་བ་དེ་ལ་སློབ་པའི་ནུས་པ་དང་མི་ལྡན་པར་
གྱུརན། དེ་འདི་ལྟར་ཡང་དག་པར་སློབ་སྟེ། ། དུས་དུས་སུའམ་ཅུང་ཟད་
ཅུང་ཟད་དུ་ཡང་ཆགས་པ་དང་སེར་སྣ་དང་སྦྱིན་པས་འཇིགས་པ་སྤང་བ་དང་
དོར་བ་དང་བསལ་བར་རྩོམ་མོ་འབད་དོ། ། དུས་དུས་སུའམ་ཅུང་ཟད་ཅུང་
ཟད་དུ་ཡང་སྦྱིན་པ་དང་གཏོང་བ་དང་། རྣམ་པར་གཏོང་བ་ལ་སློབ་པ་དང་།
མངོན་པར་འཕེལ་བར་བྱ་བ་དང་། ཡོངས་སུ་རྫོགས་པར་བྱ་བར་རྩོམ་མོ་
འབད་དོ། ། སྲིད་པ་གཞན་དུ་གྱུར་པ་ན་ཡང་ཞུམ་པར་མི་འགྱུར་ཞིང་སྐྱིད་
ལུག་པར་མི་འགྱུར་རོ། ། ལག་བཟང་བྱང་ཆུབ་སེམས་དཔའ་རྣམས་ཀྱི་བྱང་
ཆུབ་ཏུ་སེམས་བསྐྱེད་པ་དང་། བྱང་ཆུབ་ཀྱི་སེམས་རྗེས་སུ་དྲན་པ་དང་། བྱང་
ཆུབ་ཀྱི་སེམས་སྒོམ་པ་དང་། བྱང་ཆུབ་ཏུ་སྨོན་པ་དང་། བྱང་ཆུབ་ཏུ་སྨོན་
ལམ་འདེབས་པ་གང་ཡིན་པ་དེ་ཉིད་དེ་དག་གི་སྦྱིན་པ་ཆེན་པོ་དང་གཏོང་བ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 235
ཆེན་པོ་དང་རྣམ་པར་གཏོང་བ་ཆེན་པོ་གྲངས་མེད་ཅིང་དཔག་ཏུ་མེད་པ་ཡིན་
ནོ། ། དེ་ཅིའི་ཕྱིར་ཞེ་ན། འདི་ལྟ་སྟེ། འཇིག་རྟེན་གྱི་ཁམས་ཐམས་ཅད་དུ་
སེམས་ཅན་ ཐམས་ཅད་ལ་དམ་པའི་ཆོས་ཀྱི་ཆར་སྦྱིན་པར་འདོད་པ་དང་།
བདུད་རྩིའི་དབྱིངས་ཀྱི་ཆར་སྦྱིན་པར་འདོད་པ་དང་། དམ་པའི་ཆོས་ཀྱི་ཆར་
གཏོང་བར་འདོད་པ་དང་། བདུད་རྩིའི་དབྱིངས་ཀྱི་ཆར་གཏོང་བར་འདོད་པ་
དང་། དམ་པའི་ཆོས་ཀྱི་ཆར་རྣམ་པར་གཏོང་བར་འདོད་པ་དང་། བདུད་
རྩིའི་དབྱིངས་ཀྱི་ཆར་རྣམ་པར་གཏོང་བར་འདོད་པ་དེ་ནི་སྦྱིན་པ་དང་གཏོང་བ་
དང་རྣམ་པ་གཏོང་བ་ཐམས་ཅད་ཀྱི་ནང་ན་མཆོག་ཡིན་ནོ། ། དེ་ནི་དམ་པ་
ཡིན་ནོ། ། ལག་བཟང་དེ་ལྟར་ན་བྱང་ཆུབ་སེམས་དཔའ་བདེ་བ་དང་ལྡན་ལ་
ཡིད་བདེ་བ་དང་ལྡན་ཞིང་། ཚེགས་ཆུང་ངུ་དང་སྡུག་བསྔལ་ཆུང་ངུས་མྱུར་དུ་
སྐྱེན་པར་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་དོ་ཞེས་འབྱུང་
ལ། གལ་ཏེ་ཚུལ་ཁྲིམས་དེ་མ་ཞིག་པ་དང་མ་ངལ་བ་དང་འདྲེས་མ་མ་ཡིན་པར་
སློབ་པའི་ནུས་པ་དང་མི་ལྡན་པར་གྱུར་ན། དེ་འདི་ལྟར་ཡང་དག་པར་སློབ་སྟེ་
དུས་དུས་སུའམ་ཅུང་ཟད་ཅུང་ཟད་དུ་ཡང་མི་དགེ་བ་སྤང་བ་དང་དོར་བ་དང་
བསལ་བར་རྩོམ་མོ་འབད་དོ། ། དུས་དུས་སུའམ་ཅུང་ཟད་ཅུང་ཟད་དུ་ཡང་
དགེ་བ་ལ་སློབ་པ་དང་། མངོན་པར་འཕེལ་བར་བྱ་བ་དང་། ཡོངས་སུ་རྫོགས་
པར་བྱ་བར་རྩོམ་མོ་འབད་དོ། ། སྲིད་པ་གཞན་དུ་གྱུར་པ་ན་ཡང་ཞུམ་པར་མི་
འགྱུར་གྱི་སྒྱིད་ལུག་པར་མི་འགྱུར་རོ། ། ལག་བཟང་བྱང་ཆུབ་སེམས་དཔའ་
རྣམས་ཀྱི་བྱང་ཆུབ་ཏུ་སེམས་བསྐྱེད་པ་དང་ཞེས་བྱ་བ་ནས། འདེབས་པ་གང་
ཡིན་པ་དེ་ཉིད་དེ་དག་གི་དགེ་བའི་ཚུལ་ཁྲིམས་ཡང་དག་པར་འཛིན་པ་དང་།
དགེ་བའི་ཚུལ་ཁྲིམས་ལ་ལྷག་པར་སྤྱོད་པ་གྲངས་མེད་ཅིང་དཔག་ཏུ་མེད་པ་ཡིན་
ནོ། ། དེ་ཅིའི་ཕྱིར་ཞེ་ན། འདི་ལྟ་སྟེ་འཇིག་རྟེན་གྱི་ཁམས་ཐམས་ཅད་དུ་



236 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སེམས་ཅན་ཐམས་ཅད་ལ་ཟག་པ་མེད་པའི་ཚུལ་ཁྲིམས་བསྐྱེད་པར་འདོད་པ་
དང་། མི་སློབ་པའི་ཚུལ་ཁྲིམས་བསྐྱེད་པར་འདོད་པ་དང་། ཟག་པ་མེད་པའི་
ཚུལ་ཁྲིམས་ཡང་དག་པར་བསྐྱེད་པར་འདོད་པ་དང་། མི་སློབ་པའི་ཚུལ་
ཁྲིམས་ཡང་དག་པར་བསྐྱེད་པར་འདོད་པ་དེ་ནི། དགེ་བའི་ཚུལ་ཁྲིམས་ཡང་
དག་པར་འཛིན་པ་དང་། དགེ་བའི་ཚུལ་ཁྲིམས་ལ་ལྷག་པར་སྤྱོད་པའི་མཆོག་
ཡིན་ནོ། ། དེ་ནི་དམ་པ་ཡིན་ནོ། ། ལག་བཟང་དེ་ལྟར་ན་བྱང་ཆུབ་སེམས་
དཔའ་བདེ་བ་དང་ལྡན་ལ། ཡིད་བདེ་བ་དང་ལྡན་ཞིང་ཚེགས་ཆུང་ངུ་དང་
སྡུག་བསྔལ་ཆུང་ངུས་མྱུར་དུ་སྐྱེན་པར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོང་སུ་
རྫོགས་པར་བྱེད་དོ། ། དེ་བཞིན་དུ་བཟོད་པ་ནས་ཤེས་རབ་ཀྱི་བར་དུ་སྦྱར་
རོ། ། དེ་ལྟར་ཕ་རོལ་ཏུ་ཕྱིན་པ་ལ་བསྒྲུབ་མི་ནུས་ཀྱང་བསོད་ནམས་ཆེ་ཞིང་
འབྲས་བུ་ཆེན་པོ་དང་ལྡན་པར་བསྟན་པ་ཡིན་ནོ། ། འོ་ན་ནི་མ་བསྒྲུབས་པའི་
ཕྱིར་བསོད་ནམས་འབྱུང་བར་མི་འགྱུར་ཏེ། བསམ་པ་ཙམ་ཡིན་པས་སོ་ཞེ་
ན། ། མ་ཡིན་ཏེ། མདོ་འདི་ཉིད་ལས་ནི་ཤིན་ཏུ་ཡང་འབྱུང་བར་བསྟན་ལ།
འཕགས་པ་སྤྱོད་ཡུལ་ཡོངས་སུ་དག་པ་ལས། གཙུག་ལག་ཁང་དུ་འགྲོ་བའི་ཚེ་
བྱང་ཆུབ་སེམས་དཔས་སེམས་ཅན་ཐམས་ཅད་མི་འཕྲོག་པའི་ཆོས་ཅན་དུ་གྱུར་
ཏེ། བླ་ན་མེད་པའི་གནས་ལ་རྣམ་པར་སྤྱོད་པར་གྱུར་ཅིག་ཅེས་སེམས་བསྐྱེད་
དོ་ཞེས་སོ། ། སེམས་བསྐྱེད་ཀྱི་ངོ་བོ་ནི་ སྨོན་འཇུག་གཉིས་སོ། ། འོ་ན་
འཕགས་པ་ག་ཡ་གོ་རི་ལས། ལྷའི་བུ་བྱང་ཆུབ་སེམས་དཔའ་རྣམས་ཀྱི་སེམས་
བསྐྱེད་པ་དག་རྒྱུར་བསྡུ་བ་དང་འབྲས་བུར་བསྡུ་བར་འགྱུར་བ་ནི་བཞི་པོ་འདི་
དག་སྟེ། བཞི་གང་ཞེ་ན། དང་པོ་སེམས་བསྐྱེད་པ་དང་། སྤྱོད་པ་དང་
འབྲེལ་བ་དང་། ཕྱིར་མི་ལྡོག་པ་དང་། སྐྱེ་བ་གཅིག་གིས་ཐོགས་པའོ་ཞེས་
འབྱུང་ལ། འཕགས་པ་དགེ་བའི་རྩ་བ་ཡོངས་སུ་འཛིན་པ་ལས་ཀྱང་། བཅོམ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 237
ལྡན་སེམས་བསྐྱེད་པ་ནི་གསུམ་པོ་འདི་དག་ལགས་ཏེ། གསུམ་གང་ཞེ་ན།
འདི་ལྟ་སྟེ། དང་པོ་སེམས་བསྐྱེད་པ་དང་། མི་ལྡོག་པའི་སེམས་བསྐྱེད་པ་དང་།
བསྒྲུབ་པའི་སེམས་བསྐྱེད་པ་ལགས་ན་ཞེས་འབྱུང་བས་ན་གཉིས་མ་ཡིན་ནོ་ཞེ་ན།
མདོ་གོང་མ་ལས་ནི་རྒྱུ་དང་འབྲས་བུར་ཕྱེ་བ་ཡིན་པས་མི་འགལ་ཏེ། དང་པོ་
སེམས་བསྐྱེད་པ་ནི་སྨོན་པ་ཡིན་ལ། སྤྱོད་པ་དང་འབྲེལ་བ་ནི་འཇུག་པ་ཡིན་
པས། འཇུག་པ་དང་ལྡན་པ་ནི་ཕྱིར་མི་ལྡོག་པར་འགྱུར་ལ། ཕྱི་མི་ལྡོག་པ་ནི་
སྐྱེ་བ་གཅིག་གིས་ཐོགས་པ་དང་ཉེ་བ་ཡིན་པས་འབྲས་བུ་དང་འབྲེལ་བའི་རྒྱུར་
བལྟ་བ་ཡིན་ནོ། ། དེ་ཡང་དང་པོ་སེམས་བསྐྱེད་པ་ནི་སྨོན་པ་ཡིན་པས་རྒྱུ་ཡིན་
ལ། དེའི་འོག་མ་རྣམས་ནི་འཇུག་པ་ཡིན་པས་འབྲས་བུ་ཡིན་ཏེ། དེ་སྐད་དུ་དེ་
ཉིད་ལས། ལྷའི་བུ་གཞན་ཡང་དཔེར་ན་ས་བོག་བཏབ་པ་དེ་ལྟ་བུར་ནི་སེམས་
བསྐྱེད་པ་བལྟའོ། ། དཔེར་ན་ས་བོན་ལས་མྱུ་གུ་མངོན་པར་གྲུབ་པ་དེ་ལྟ་བུ་ནི་
སྤྱོད་པ་དང་འབྲེལ་བའི་སེམས་བསྐྱེད་པ་བལྟའོ། ། དཔེར་ན་ལྡོང་བུ་དང་
འདབ་མ་དང་མེ་ཏོག་དང་འབྲས་བུ་འབྱུང་བ་དེ་ལྟ་བུ་ནི་ཕྱིར་མི་ལྡོག་པའི་
སེམས་བསྐྱེད་པ་བལྟའོ། ། དཔེར་ན་འབྲས་བུ་ཡོངས་སུ་སྨིན་པ་དེ་ལྟ་བུ་ནི་སྐྱེ་
བ་གཅིག་གིས་ཐོགས་པའི་སེམས་བསྐྱེད་པ་བལྟའོ་ཞེས་དུ་མར་སྦྱར་བ་འབྱུང་
ངོ་། ། མདོ་འོག་མ་ལས་ནི་རེ་ཞིག་བརྟན་པ་དང་མི་བརྟན་པའི་བྱེ་བྲག་ཙམ་
བཤད་ཀྱི་ཡང་དག་པར་གསུམ་དུ་མ་བཤད་དེ། རེ་ཞིག་ཉན་ཐོས་ལས་ལྡོག་
ཀྱང་དངོས་སུ་ལྡོག་པ་མ་ཡིན་ཏེ། དེ་ཉིད་ལས་ཅི་ནས་བྱང་ཆུབ་སེམས་དཔའ་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་གནས་པར་འགྱུར་ཞིང་།
ཉན་ཐོས་དང་རང་སངས་རྒྱས་ཀྱི་སེམས་ལས་ལྡོག་པ་འགྱུར་ལ་ཞེས་འབྱུང་
ངོ་། ། དེའི་ཕྱིར་གཞན་མ་ཡིན་པས་ན་གཉིས་ཁོ་ན་ཡིན་ནོ་ཞེས་གསུངས་པའི་
ཕྱིར་ཏེ། དེ་སྐད་དུ་སྡོང་པོ་བཀོད་པའི་མདོ་ལས་གསུངས་པ། རིགས་ཀྱི་བུ་



238 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སེམས་ཅན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྨོན་
པ་དེ་དག་ཀྱང་དཀོན་ནོ། ། དེ་བས་ཀྱང་གང་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཆས་པའི་སེམས་ཅན་དེ་དག་ནི་ཤིན་ཏུ་དཀོན་ནོ་ཞེས་
སོ། ། བྱང་ཆུབ་སེམས་དཔའི་རྩ་ལྟུང་ནི་མདོ་གསུམ་གྱི་དོན། དཀོན་མཆོག་
གསུམ་གྱི་དཀོར་རྐུ་བ། ། ཕས་ཕམ་པ་ཡི་ལྟུང་བར་འདོད། ། དམ་པའི་ཆོས་
ནི་སྤོང་བྱེད་པ། ། གཉིས་པར་ཐུབ་པས་གསུངས་པ་ཡིན། ། ཚུལ་ཁྲིམས་
འཆལ་བའི་དགེ་སློང་ལའང་། ། ངུར་སྨྲིག་འཕྲོག་དང་བརྡེག་པ་དང་། །
བཙོན་རར་འཇུག་ པར་བྱེད་ པ་ དང་། ། རབ་ ཏུ་ བྱུང་ ལས་ འབེབས་ པ་
དང་། ། མཚམས་མེད་ལྔ་པོ་བྱེད་པ་དང་། ། ལོག་པར་ལྟ་བ་འཛིན་པ་
དང་། ། གྲོང་ལ་སོགས་པ་འཇིག་པ་དང་། ། རྩ་བའི་ལྟུང་བ་རྒྱལ་བས་
གསུངས། ། བློ་སྦྱངས་མ་བྱས་སེམས་ཅན་ལ། ། སྟོང་པ་ཉིད་ནི་བརྗོད་པ་
དང༌། ། སངས་རྒྱས་ཉིད་ལ་ཞུགས་པ་དག ། རྫོགས་པའི་བྱང་ཆུབ་བཟློག་པ་
དང༌། ། སོ་སོ་ཐར་པ་ཡོངས་སྤངས་ཏེ། ། ཐེག་པ་ཆེ་ལ་སྦྱོར་བ་དང་། །
སློབ་པའི་ཐེག་པས་ཆགས་ལ་སོགས། ། སྤོང་བར་འགྱུར་བ་མིན་ཞེས་འཛིན།
ཕ་རོལ་དག་ཀྱང་འཛིན་འཇུག་དང་། ། རང་གི་ཡོན་ཏན་བརྗོད་པ་དང་། །
རྙེད་པ་དང་ནི་བཀུར་སྟི་དང་། ། ཚིགས་བཅད་རྒྱུ་ཡིས་གཞན་སྨོད་དང་། །
བདག་ནི་ཟབ་མོ་བཟོད་པའོ་ཞེས། ། ལོག་པ་ཉིད་ནི་སྨྲ་བ་དང་། ། དགེ་སྦྱོང་
ཆད་པས་གཅོད་འཇུག་དང་། ། དཀོན་མཆོག་གསུམ་ཀྱི་སྦྱིན་བྱེད་དང༌། །
སྦྱིན་པ་ལེན་པར་བྱེད་པ་དང་། ། ཞི་གནས་འདོར་བར་བྱེད་པ་དང་། ། ཡང་
དག་འཇོག་གི་ལོངས་སྤྱོད་རྣམས། ། ཁ་ཏོན་བྱེད་ལ་སྦྱིན་པ་རྣམས། ། དེ་དག་
རྩ་བའི་ལྟུང་བ་སྟེ། ། སེམས་ཅན་དམྱལ་བ་ཆེན་པོའི་རྒྱུ། ། རྨི་ལམ་འཕགས་
པ་མཁའ་སྙིང་པོའི། ། མདུན་དུ་འདུག་སྟེ་བཤགས་པར་བྱ། །བྱང་ཆུབ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 239
སེམས་ནི་ཡོངས་འདོར་དང་། ། ཆགས་དང་སེར་སྣ་མི་ཟད་པས། ། སློང་ལ་
སྦྱིན་པར་མི་བྱེད་དང་། ། བསྒྲིམས་ཏེ་དགའ་བར་བྱེད་པ་ན། ། སེམས་ཅན་
ལ་ནི་མི་བཟོད་པར། ། ཁྲོས་ནས་གཞན་ལ་འཚོག་པ་དང་། ། ཉོན་མོངས་པ་
དང་གཞན་མཐུན་པས། ། ཆོས་ལྟར་བཅོས་པ་བརྗོད་པའོ། ། ཞེས་གསུངས་
སོ། ། ཉམས་པ་ཕྱིར་བཅོས་པའི་སྔགས་ཀྱི་ཚིག་ནི། ནམ་མཁའི་སྙིང་པོའི་
མདོ་ལས་ཚིག་འདི་སྐད་དུ། སྐྱ་རེངས་སྐྱ་རེངས་སྙིང་རྗེ་ཆེན་པོ་ལེགས་པ་ཆེན་
པོ་ཁྱོད་འཛམ་བུའི་གླིང་དུ་ཤར་མ་ཐག་ཏུ་སྙིང་རྗེས་བདག་ལ་ཁེབས་པར་མཛད་
དུགསོལ། ནམ་མཁའི་སྙིང་པོ་སྙིང་རྗེ་ཆེན་པོ་ལྡན་པ་ལ་ཡང་བདག་གི་ཚིག་
གིས་མྱུར་དུ་བསྐུལ་ཏེ་ཐབས་གང་གིས་བདག་ལྟུང་བ་འཆགས་པར་འགྱུར་བ་
དང་། འཕགས་པ་ལ་ཐབས་དང་ཤེས་རབ་འཐོབ་པར་འགྱུར་པའི་ཐབས་དེ་
བདག་གི་རྨི་ལམ་དུ་བསྟན་དུ་གསོལ་ཞེས་སྨོས་ལ་དེའི་ཚེ་དེ་གཉིད་ལོག་པར་
ཉོལ་ཅིག་དང་ཞེས་གསུངས་སོ། ། གཞན་རྣམས་ནི་གོ་བར་སླའོ། ། སེམས་
བསྐྱེད་པའི་སྐབས་ཀྱི་མདོ་སྦྱར་བའོ། ། རང་སྨིན་པར་བྱེད་པའི་སྤྱོད་པ་ཕ་རོལ་
ཏུ་ཕྱིན་པ་དྲུག་སྤྱིར་བསྟན་པ་ནི། དགོངས་པ་ངེས་པར་འགྲེལ་པ་ལས།
བཅོམ་ལྡན་འདས་བྱང་ཆུབ་སེམས་དཔའ་རྣམས་ཀྱི་བསླབ་པའི་གཞི་དུ་མཆིས་
ལགས། སྤྱན་རས་གཟིགས་དབང་ཕྱུག་དྲུག་སྟེ། སྦྱིན་པ་དང་། ཚུལ་ཁྲིམས་
དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་
རབ་བོ། ། བཅོམ་ལྡན་འདས་གཞི་དྲུག་པོ་དེ་དག་ལས་དུ་ནི་ལྷག་པའི་ཚུལ་
ཁྲིམས་ཀྱི་བསླབ་པ་ལགས། དུ་ནི་ལྷག་པའི་སེམས་ཀྱི་བསླབ་པ་ལགས། དུ་ནི་
ལྷག་པའི་ཤེས་རབ་ཀྱི་བསླབ་པ་ལགས། སྤྱན་རས་གཟིགས་དབང་ཕྱུག་དང་པོ་
གསུམ་ནི་ལྷག་པའི་ཚུལ་ཁྲིམས་ཀྱི་བསླབ་པ་ཡིན་པར་རིག་པ་བྱའོ། ། བསམ་
གཏན་ནི་ལྷག་པའི་སེམས་ཀྱི་བསླབ་བ་ཡིན་ནོ། ། ཤེས་རབ་ནི་ལྷག་པའི་ཤེས་



240 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རབ་ཀྱི་བསླབ་པ་ཡིན་ནོ། ། བརྩོན་འགྲུས་ནི་ཀུན་ཏུ་འགྲོ་བ་ཡིན་པར་སྨྲའོ་
ཞེས་དང་། བཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་རྣམ་པ་དུས་རབ་ཏུ་
དབྱེ་བ་ལགས། སྤྱན་རས་གཟིགས་དབང་ཕྱུག་རྣམ་པ་གསུམ་དུ་སྟེ། སྦྱིན་པ་
རྣམ་པ་གསུམ་ནི། ཆོས་སྦྱིན་པ་དང་། ཟང་ཟིན་སྦྱིན་པ་དང་། མི་འཇིག་པ་
སྦྱིན་པའོ། ། ཚུལ་ཁྲིམས་རྣམ་པ་གསུམ་ནི་མི་དགེ་བ་ལས་ལྡོག་པའི་ཚུལ་ཁྲིམས་
དང༌། དགེ་བ་ལ་འཇུག་པའི་ཚུལ་ཁྲིམས་དང་། སེམས་ཅན་གྱི་དོན་ལ་འཇུག་
པའི་ཚུལ་ཁྲིམས་སོ། ། བཟོད་པ་རྣམ་པ་གསུམ་ནི་གནོད་པར་བྱེད་པ་ལ་མི་
མཇེད་པའི་བཟོད་པ་དང་། སྡུག་བསྔལ་ལ་ཇི་མི་སྙམ་པའི་བཟོད་པ་དང་།
ཆོས་ལ་ངེས་པར་རྟོག་པའི་བཟོད་པའོ། ། བརྩོན་འགྲུས་རྣམ་པ་གསུམ་ནི་གོ་
ཆའི་བརྩོན་འགྲུས་དང་། དགེ་བ་ལ་སྦྱོར་བའི་བརྩོན་འགྲུས་དང་། སེམས་
ཅན་གྱི་དོན་ལ་སྦྱོར་བའི་བརྩོན་འགྲུས་སོ། ། བསམ་གཏན་རྣམ་པ་གསུམ་ནི་
རྣམ་པར་མི་རྟོག་ཅིང་ཞི་ལ་རབ་ཏུ་ཞི་བས་ཉོན་མོངས་པ་དང་སྡུག་བསྔལ་བའི་
གཉེན་པོ་བདེ་བར་གནས་པའི་བསམ་གཏན་དང་། ཡོན་ཏན་མངོན་པར་སྒྲུབ་
པའི་བསམ་གཏན་དང་། སེམས་ཅན་ གྱི་དོན་མངོན་པར་སྒྲུབ་པའིབསམ་
གཏན་ནོ། ཤེས་རབ་རྣམ་པ་གསུམ་ནི་ཀུན་རྫོབ་བདེན་པ་ལ་དམིགས་པ་དང་།
དོན་དམ་པའི་བདེན་པ་ལ་དམིགས་པ་དང་། སེམས་ཅན་གྱི་དོན་ལ་དམིགས་
པའོ་ཞེས་གསུངས་སོ། །
ད་ནི་སོ་སོ་བསྟན་པ་ལ་ཐོག་མར་སྦྱིན་པ་ནི། འདུལ་བ་རྣམ་པར་
གཏན་ལ་དབབ་པ་ཉེ་བ་འཁོར་གྱིས་ཞུས་པ་ལས། ཤཱ་རིའི་བུ་གཞན་ཡང་བྱང་
ཆུབ་སེམས་དཔའ་སེམས་དཔའ་ཆེན་པོ་ཁྱིམ་པ་ཁྱིམ་ན་གནས་པས་ནི་སྦྱིན་པ་
གཉིས་ལ་གནས་པར་བྱའོ། ། གཉིས་གང་ཞེ་ན། འདི་ལྟ་སྟེ། ཆོས་སྦྱིན་པ་
དང་། ཟང་ཟིང་སྦྱིན་པ་སྟེ། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 241
ཆེན་པོ་ཁྱིམ་པ་ཁྱིམ་ན་གནས་པས་ནི་རྗེས་སུ་ཆགས་པ་མེད་པ་དང་ཁོང་ཁྲོ་བ་
མེད་པས་སྦྱིན་པ་དེ་གཉིས་ལ་གནས་པར་བྱའོ། ། ཤཱ་རིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོ་རབ་ཏུ་བྱུང་བར་གཏོགས་པ་ནི་སྦྱིན་པ་བཞི་ལ་
གནས་པར་བྱའོ། ། བཞི་གང་ཞེ་ན། འདི་ལྟ་སྟེ། སྨྱུག་གུ་སྦྱིན་པ་དང་།
སྣག་ཚ་སྦྱིན་པ་དང་། གླེགས་བམ་སྦྱིན་པ་དང་། ཆོས་སྦྱིན་པ་ལགས་ཏེ། ཤཱ་
རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་བྱུང་བར་གཏོགས་
པས་ནི་སྦྱིན་པ་བཞི་པོ་དེ་དག་ལ་གནས་པར་བྱའོ། ། ཤཱ་རིའི་བུ་བྱང་ཆུབ་
སེམས་དཔའ་སེམས་དཔའ་ཆེན་པོ་མི་སྐྱེ་བའི་ཆོས་ལ་བཟོད་པ་ཐོབ་པས་ནི་
གཏོང་བ་ གསུམ་ ལ་ གནས་ པར་བྱའོ། ། གསུམ་ གང་ཞེ་ན། འདི་ལྟ་ སྟེ།
གཏོང་བ་དང་། གཏོང་བ་ཆེན་པོ་དང་། ཤིན་ཏུ་གཏོང་བ་ལའོ། ། དེ་ལ་
གཏོང་བ་ནི་རྒྱལ་སྲིད་ཡོངས་སུ་གཏོང་བའོ། ། གཏོང་བ་ཆེན་པོ་ནི་ཆུང་མ་
དང་བུ་དང་བུ་མོ་ཡོངས་སུ་གཏོང་བའོ། ། ཤིན་ཏུ་གཏོང་བ་ནི་མགོ་དང་ལག་
པ་དང་པགས་པ་དང་རུས་པ་དང་རྐང་ཡོངས་སུ་གཏོང་བ་སྟེ། ཤཱ་རིའི་བུ་བྱང་
ཆུབ་སེམས་དཔའ་སེམས་དཔའ་ཆེན་པོ་མི་སྐྱེ་བའི་ཆོས་ལ་བཟོད་པ་ཐོབ་པས་ནི་
ཡོངས་སུ་གཏོང་བ་གསུམ་པོ་དེ་དག་ལ་གནས་པར་བྱའོ། ། གང་གིས་ཅི་བཏང་
བ་དེ་བསྟན་ནས། ད་ནི་བསམ་པ་ཇི་ལྟ་བུས་བཏང་བ་དེ་ཡང་། འཕགས་པ་
གང་བོས་ཞུས་པ་ལས། འགའ་ཞིག་དྲུང་དུ་འོང་འགྱུར་ན། ། རྒྱང་ནས་
གསོང་པོར་སྨྲ་བར་བྱེད། ། ཁྱོད་ནི་དངོས་པོ་ཅི་ཞིག་འདོད། ། བདག་གིས་
ཟད་པ་སྦྱིན་ཞེས་ཟེར། ། ཞེས་པ་དང་། དངོས་པོ་འདི་ནི་འདོད་ཟེར་
ཅིང་། ། བདག་ལ་སྦྱིན་ཞིག་ཟེར་ན་ཡང་། ། བྱང་ཆུབ་སེམས་དཔས་ཅི་
བདོག་པ། ། ཐམས་ཅད་དགའ་བས་ཁྱེར་ཞེས་ཟེར། ། གལ་ཏེ་སྦྱིན་པ་བཏང་
ནས་ནི། ། ཕྱིས་ཀྱང་འགྱོད་པ་མེད་གྱུར་ན། ། སངས་རྒྱས་ལ་ནི་དྲན་པའི་
་་་



242 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕྱིར། ། སེམས་ནི་རྟག་ཏུ་དགའ་བ་ཐོབ། ། སེམས་ཅན་ཀུན་ལ་སྐལ་ཡོད་
པས། ། ཐམས་ཅད་ཕོངས་པ་མེད་འགྱུར་ཞིང་། ། མ་ལུས་ཐམས་ཅད་ཚིམ་
བྱ་ཞིང་། ། སྦྱིན་པ་གཏོང་ཚེ་བསྔོ་བར་བྱེད། ། ཅེས་པ་དང་། གཏོང་བའི་
དུས་སུ་དགའ་བར་བྱའོ། ། དེ་ཉིད་ལས། དཔེར་ན་ཁྱིམ་བདག་ཕྱུག་པོ་ཞིག།
ནོར་དང་རིན་ཆེན་ཤིན་ཏུ་མང་། ། བུ་ནི་གཅིག་གཅིག་ཡོད་པ་ལས། ། ལོ་ནི་
མང་པོར་ལམ་རིང་སོང་། ། ཁྱིམ་བདག་བུ་འོང་ཐོས་གྱུར་ནས། ། དགའ་བས་
ལུས་ཀུན་ཁྱབ་འགྱུར་ཞིང་། ། ཡུན་རིང་ལོན་ནས་དེ་འོངས་ཞེས། ། ང་འདོད་
བཙལ་བཞིན་རབ་ཏུ་དགའ། ། བྱང་ཆུབ་སེམས་དཔའ་སློང་མཐོང་ན། ། དེ་
ཡི་སེམས་ནི་རབ་ཏུ་དགའ། ། ཁྱིམ་བདག་དེ་བས་དགའ་བས་ན། ། བཅུ་དྲུག་
ཆར་ཡང་མི་ཕོད་དོ། ། སྦྱིན་པ་གཏོང་བ་ཐོས་གྱུར་ན། ། དེ་ཡི་སེམས་ནི་རབ་
དགའ་བས། ། བྱང་སེམས་ལས་བྱུང་དགའ་བ་ཡི། ། དཔེ་ཟླ་དག་ནི་ཡོང་མེད་
དོ། ། ཇི་ལྟར་རྒྱལ་པོས་ཉེས་བྱུང་བ། ། ཡན་ལག་གཏུབས་ཞེས་བསྒོ་བ་
ན། ། གསོད་པས་གསོད་སར་ཁྲིད་ནས་ནི། ། མཚོན་གྱིས་གདབ་པར་གཟས་
པ་དང་། ། རྒྱལ་པོས་ལོངས་སྤྱོད་ཐབས་བྱིན་ན། ། མི་དེ་རབ་ཏུ་དགའ་བས་
ཀྱང་། ། བྱང་ཆུབ་སེམས་དཔའ་ཕོངས་པ་ལ། ། སྦྱིན་གཏང་དགའ་བ་ཙམ་མི་
ཕོད། ། ཅེས་འབྱུང་ངོ༌། ། དཀོན་མཆོག་མཆོད་པ་ཡང་སྦྱིན་པར་གསུངས་པ་
དེ་ཉིད་ལས། བྱང་ཆུབ་སེམས་དཔའ་སངས་རྒྱས་དང་། ། དགྲ་བཅོམ་རང་
རྒྱལམཐོང་གྱུར་ནས། ། གུས་སེམས་འཕྲད་དགའི་རིག་པས་ན། ། དེ་ཕྱིན་
དྲུང་འགྲོ་མཆོད་པ་བྱེད། ། ཅེས་པ་དང་། སངས་རྒྱས་བཅོམ་ལྡན་འདས་
རྣམས་དང་། ། དེ་ཡི་ཉན་ཐོས་མ་གཏོགས་པར། ། ལྷག་པའི་བསམ་དང་གུས་
སེམས་ཀྱིས། ། ལྷ་འདྲེ་གཞན་ནི་མཆོད་མི་བྱེད། ། ཅེས་འབྱུང་ངོ༌། །
ཐབས་ཇི་ལྟ་བུས་གཏང་བ། འཕགས་པ་སངས་རྒྱས་ཐམས་ཅད་ཀྱི་གསང་ཆེན་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 243
ཐབས་ལ་མཁས་པ་ལས། རིགས་ཀྱི་བུ་འདི་ལ་བྱང་ཆུབ་སེམས་དཔའ་སེམས་
དཔའ་ཆེན་པོ་ཐབས་ལ་མཁས་པ་ནི། ཟན་ཁམ་གཅིག་ཙམ་ཡང་སེམས་ཅན་
ཐམས་ཅད་ལ་སྦྱིན་པར་བྱེད་དེ། དེ་ཅིའི་ཕྱིར་ཞེ་ན། རིགས་ཀྱི་བུ་འདི་ལ་བྱང་
ཆུབ་སེམས་དཔའ་སེམས་དཔའ་ཆེན་པོ་ཐབས་མཁས་པ་ནི་གང་གི་ཚེ་དུད་
འགྲོའི་སྐྱེ་གནས་སུ་གྱུར་པ་ལ་ཟན་ཁམ་གཅིག་ཙམ་སྦྱིན་པར་བྱེད་ན་དེ་ཡང་
ཐམས་ཅད་མཁྱེན་པ་ཉིད་དང་ལྡན་པའི་ སེམས་ ཀྱིས་སྦྱིན་པར་བྱེད་ཅིང་།
དགེ་བའི་རྩ་བ་དེ་ཡང་སེམས་ཅན་ཐམས་ཅད་ཀྱིས་སངས་རྒྱས་ཀྱི་ཆོས་ཡོངས་སུ་
རྫོགས་པར་བྱ་བར་ཡོངས་སུ་བསྔོ་བའི་ཕྱིར་རོ། ། དེ་རྒྱུ་གཉིས་ཀྱིས་ན་སེམས་
ཅན་ཐམས་ཅད་ལ་ཡོངས་སུ་བསྔོ་བར་བྱེད་དེ། གཉིས་གང་ཞེ་ན། ཐམས་
ཅད་མཁྱེན་པ་ཉིད་ཀྱི་སེམས་དང་། ཡོངས་སུ་བསྔོ་བ་ལ་མཁས་པ་ཉིད་ཀྱིས་ཏེ།
རིགས་ཀྱི་བུ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཐབས་ལ་
མཁས་པ་ཡིན་ནོ་ཞེས་འབྱུང་བས་ན། ལུས་དང་ལོངས་སྤྱོད་དང་དགེ་བ་
གཏོང་བ་མཁས་པར་བྱའོ། ། མ་བཏང་བའི་ཉེས་དམིགས་ནི། འཕགས་པ་
སྡུད་པ་ལས། སེར་སྣ་ཅན་ནི་ཡི་དྭགས་གནས་སུ་སྐྱེ་བར་འགྱུར། ། ཅི་སྟེ་མིར་
སྐྱེས་ན་ཡང་དེ་ཚེ་དབུལ་པོར་འགྱུར། ། ཞེས་འབྱུང་ལ་ཕན་ཡོན་ཡང་། དེ་
ཉིད་ལས། བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །
དབུལ་བ་དང་ནི་དེ་བཞིན་ཉོན་མོངས་ཐམས་ཅད་གཅོད། ། སྤྱོད་ཚེ་ལོངས་
སྤྱདམཐའ་ཡས་རྒྱས་པ་ཐོབ་པར་འགྱུར། ། སྦྱིན་པས་སྡུག་བསྔལ་གྱུར་པའི་
སེམས་ཅན་ཡོངས་སྨིན་བྱེད། ། ཅེས་འབྱུང་ངོ༌། ། བླང་ཞིང་བཅངས་ནས་
གཏོང་བའི་གནང་བཀག་གིས་ཇི་ལྟར་བཏང་བ་དེ་བསྟན་པ། བསོད་ནམས་
ཐམས་ཅད་སྡུད་པ་ལས་ གསུངས་ཏེ། རིགས་ཀྱི་བུ་དེ་ལ་བྱང་ཆུབ་སེམས་
དཔའ་ཆེན་པོས་སྦྱིན་པའི་ཚོགས་ལ་ཇི་ལྟར་བརྩོན་པར་བྱ་ཞེ་ན། རིགས་ཀྱི་བུ་



244 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོས་དངོས་པོ་གང་ལ་དེའི་
གཏོང་བའི་སེམས་མི་སྐྱེ་ཞིང་གཏོང་བའི་བློ་མི་འབྱུང་བའི་དངོས་པོ་དེ་བླང་བར་
མི་བྱའོ། ། ཡོངས་སུ་བཟུང་བ་གང་ལ་བཏང་བའི་སེམས་མི་སྐྱེ་བའི་ཡོངས་སུ་
བཟུང་བ་དེ་ཡོངས་སུ་གཟུང་བར་མི་བྱའོ། ། གང་ལ་སློང་བ་རྣམས་ཀྱིས་
བསླངས་ན་ཡོངས་སུ་འཛིན་པའི་བློ་སྐྱེ་བའི་གཡོག་འཁོར་དེ་གཟུང་བར་མི་
བྱའོ། ། དངོས་པོ་གང་ལ་སློང་བ་རྣམས་ཀྱིས་བསླངས་ན་བྱང་ཆུབ་སེམས་
དཔའི་མི་གཏོང་བའི་བློ་སྐྱེ་བར་འགྱུར་བའི་རྒྱལ་སྲིད་དེ་བླང་བར་མི་བྱའོ། །
ལོངས་སྤྱོད་དེ་དག་དང་ནོར་དེ་དང་རྫས་དེ་དང་རིན་པོ་ཆེ་དེ་དག་བླང་བར་མི་
བྱ་བ་ནས། དེ་ལྟ་བུའི་དངོས་པོ་ཅི་ཡང་རུང་བའི་བར་དུ་བླང་བར་མི་བྱའོ། །
གཏོང་བ་དེ་ཡང་སེམས་ཅན་ལ་ཕན་པར་འགྱུར་ན་གཏོང་གི་གནོད་ན་མི་གཏོང་
ངོ༌། ། དེ་ཉིད་ལས། རིགས་ཀྱི་བུ་གཞན་ཡང་བྱང་ཆུབ་སེམས་དཔའ་སེམས་
དཔའ་ཆེན་པོས་འདི་སྙམ་དུ་སེམས་བསྐྱེད་པར་བྱ་སྟེ། བདག་གི་ལུས་འདི་
ཡང་སེམས་ཅན་ཐམས་ཅད་ལ་བཏང་སྟེ་ཡོངས་སུ་བཏང་ན་ཕྱི་རོལ་གྱི་དངོས་པོ་
རྣམས་ལྟ་ཅི་སྨོས་སྙམ་དུ་སེམས་བསྐྱེད་པར་བྱའོ། ། གཞན་ཡང་སེམས་ཅན་
གང་དང་གང་ལ་དངོས་པོ་གང་དང་གང་གིས་དགོས་པ་གང་དང་གང་བྱེད་པར་
འགྱུརབ་དེ་ཡོད་ན་དེ་དང་དེ་ལ་དེ་དང་དེ་མི་དགའ་བ་མེད་པ་དང་འགྱོད་པ་
མེད་པར་སྦྱིན་པར་བྱ་སྟེ། ལག་པ་འདོད་པ་རྣམས་ལ་ལག་པ་ཡང་སྦྱིན་ནོ། །
འདི་བཞིན་དུ་ཀུན་ལ་སྦྱར་རོ། ། རྐང་པ་དང་མིག་དང་ཤ་དང་ཁྲག་དང་ཡན་
ལག་དང་ཉིང་ལག་དང་མགོ་འདོད་པ་རྣམས་ལ་མགོ་བོ་ཡང་ཡོངས་སུ་གཏང་
བརབྱ་ན་ཕྱི་རོལ་གྱི་དངོས་པོ་འདི་ལྟ་སྟེ། ནོར་དང་འབྲུ་དང་གསེར་དངུལ་
དང་རིན་པོ་ཆེ་དང་རྒྱན་དང་རྟ་དང་གླང་པོ་ཆེ་དང་ཤིང་རྟ་དང་བཞོན་པ་དང་
གྲོང་དང་གྲོང་ཁྱེར་དང་གྲོང་བརྡལ་དང་ལྗོངས་དང་ཡུལ་འཁོར་དང་རྒྱལ་པོའི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 245
ཕོ་བྲང་དང་ཚོང་འདུས་དང་རི་བོ་དང་བྲན་དང་བྲན་མོ་དང་ལས་བྱེད་པ་དང་
བུ་དང་བུ་མོ་དང་ཆུང་མ་དང་འཁོར་རྣམས་ལྟ་ཅི་སྨོས། གཞན་ཡང་སེམས་
ཅན་གང་དང་གང་ལ་གང་དང་གང་གིས་དོན་བྱེད་པར་འགྱུར་བ་དེ་དང་དེ་
ཡིན་ན་དེ་དང་དེ་ལ་དངོས་པོ་དེ་སྦྱིན་པར་བྱ་སྟེ། མི་དགའ་བ་མེད་པ་དང་།
འགྱོད་པ་མེད་པ་དང་། རྣམ་པར་སྨིན་པ་ལ་མི་རེ་བར་ཡོངས་སུ་གཏོང་བར་
བྱའོ། ། མི་བལྟ་བར་སྦྱིན་པར་བྱའོ་ཞེས་པ་དང་། བདག་གིས་བྱང་ཆུབ་ཐོབ་
པ་ན་ཅི་ནས་སེམས་ཅན་འདི་དག་ཆོས་ཀུན་རྟོགས་པར་གྱུར་ཅིག་སྙམ་དུ་སེམས་
བསྐྱེད་པར་བྱའོ་ཞེས་རྒྱ་ཆེར་འབྱུང་ངོ༌། ། འཕགས་པ་བྱང་ཆུབ་སེམས་དཔའི་
སྡེ་སྣོད་ལས། ། དེ་ལ་སྦྱིན་པའི་ཕ་རོལ་ཏུ་ཕྱིན་པ་གང་ཞེ་ན། ཤཱ་རིའི་བུ་འདི་
ལ་བྱང་ཆུབ་སེམས་དཔའ་ནི། དགེ་སྦྱོང་དང་བྲམ་ཟེ་དང་ཕོངས་པ་རྣམས་ཀྱི་
སྦྱིན་བདག་ཡིན་ཏེ། འདི་ལྟ་སྟེ། ཟས་ཀྱིས་ཕོངས་པ་ལ་ཟས། སྐོམ་གྱིས་
ཕོངས་པ་ལ་སྐོམ། བཞོན་པས་ཕོངས་པ་ལ་བཞོན་པ་བྱ་བ་ནས། ན་བའི་སྨན་
དང་མར་མེ་དང་སིལ་སྙན་དང་། བྲན་ཕོ་དང་བྲན་མོ་དང་། གསེར་དང་ནོར་
བུ་དང་མུ་ཏིག་དང་བིཌཱུརྱ་དང་དུང་དང་མན་ཤེལ་དང་བྱུ་རུ་དང་རིན་པོ་ཆེ་
ཐམས་ཅད་དང་། རྟ་དང་གླང་པོ་ཆེ་དང་ཤིང་རྟ་དང་། སྐྱེད་མོས་ཚལ་དང་
དཀའ་ཐུབ་ཀྱི་ནགས་ཚལ་དང་། བུ་དང་བུ་མོ་དང་ཆུང་མ་དང་། ནོར་དང་
འབྲུ་དང་མཛོད་དང་བང་བ་དང་གླིང་བཞིའི་རྒྱལ་པོའི་ལོངས་སྤྱོད་ཀྱི་བདེ་བ་
ཐམས་ཅད་དང་། རྩེ་བ་དང་། དགའ་བ་ཐམས་ཅད་དང་། ལག་པ་དང་
རྐང་པ་དང་རྣ་བ་སྣ་དང་མིག་དང་མགོ་དང་། འཇིག་རྟེན་གྱི་ཡོ་བྱད་གང་ཡང་
སློང་བ་ལ་ཡོངས་སུ་མི་གཏོང་བ་མེད་དོ་ཞེས་འབྱུང་ངོ་། ། དེ་ལྟར་གཏོང་བ་
དངོས་བསྟན་ནས། མ་དག་པ་དག་པར་གསུངས་པ། དེ་ཉིད་ལས། སྦྱིན་པ་
དེ་རྣམ་པ་བཅུས་ཡོངས་སུ་དག་པར་སྦྱིན་པར་བྱེད་དེ། བཅུ་གང་ཞེ་ན། བྱང་



-
_246 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ། །
ཆུབ་སེམས་དཔའ་རྣམས་ལ་མི་མཐུན་པའི་ལོངས་སྤྱོད་ཡོངས་སུ་འཚོལ་ཞིང་
སྦྱིན་པ་མེད། བྱང་ཆུབ་སེམས་དཔའ་རྣམས་ལ་སེམས་ཅན་ལ་གནོད་པའི་སྦྱིན་
པ་མེད། བྱང་ཆུབ་སེམས་དཔའ་རྣམས་ལ་འཇིག་ཤིང་སྐྲག་ནས་སྦྱིན་པ་མེད།
བྱང་ཆུབ་སེམས་དཔའ་རྣམས་ལ་ཡོངས་སུ་མ་བཏང་བ་ལ་མགྲོན་དུ་གཉེར་བའི་
སྦྱིན་པ་མེད། བྱང་ཆུབ་སེམས་དཔའ་རྣམས་ལ་གདོང་དུ་ལྟ་ཞིང་སྦྱིན་པ་མེད།
བྱང་ཆུབ་སེམས་དཔའ་རྣམས་ ལ་ སེམས་ཅན་ལ་ ཐ་དད་པར་སྦྱིན་པ་མེད།
བྱང་ཆུབ་སེམས་དཔའ་རྣམས་ལ་མཛའ་བས་སྦྱིན་པ་མེད། བྱང་ཆུབ་སེམས་
དཔའ་རྣམས་ལ་སྡང་བས་སྦྱིན་པ་མེད། བྱང་ཆུབ་སེམས་དཔའ་རྣམས་ལ་ཞིང་
འཚོལ་ཞིང་སྦྱིན་པ་མེད། བྱང་ཆུབ་སེམས་དཔའ་རྣམས་ལ་སེམས་ཅན་ཐམས་
ཅད་ལ་སྦྱིན་གནས་མ་ཡིན་ཞེས་བརྙས་ཤིང་སྦྱིན་པ་མེད་དེ་ཞེས་སྦྱར་རོ། །ཅི་
ཙམ་འདུས་མ་བྱས་ལས་ངེས་པར་འབྱུང་བ་དང་། འདུས་མ་བྱས་ཐོབ་པར་བྱ་
བའི་ཕྱིར་དེ་ལྟར་སྦྱིན་པ་བྱིན་ན། ཤཱ་རིའི་བུ་བྱང་ཆུབ་སེམས་དཔའི་སྦྱིན་པའི་
ཕན་ཡོན་བཅུ་འཐོབ་པར་འགྱུར་རོ། ། བཅུ་གང་ཞེ་ན། བཟའ་བ་བྱིན་པས་
ཚེ་དང་སྤོབས་པ་དང་བདེ་བ་དང་སྟོབས་དང་ཁ་དོག་ཕུན་སུམ་ཚོགས་པ་རབ་
ཏུ་འཐོབ་བོ། ། བཏུང་བའི་སྦྱིན་པས་ཉོན་མོངས་པ་དང་སྲེད་པ་ཐམས་ཅད་
རྩལབ་ཕུན་སུམ་ཚོགས་པ་རབ་ཏུ་འཐོབ་བོ། ། བཞོན་པ་བྱིན་པས་བདེ་བ་
ཐམས་ཅད་ཀྱི་དངོས་པོ་ཕུན་སུམ་ཚོགས་པ་རབ་ཏུ་འཐོབ་བོ། ། བགོ་བ་བྱིན་
པས་ཁྲེལ་ཡོད་པ་དང་ངོ་ཚ་ཤེས་པ་དང་གསེར་ལྟར་ཁ་དོག་ཡོངས་སུ་དག་པ་
ཕུན་སུམ་ཚོགས་པ་རབ་ཏུ་འཐོབ་བོ། ། སྤོས་དང་ཕྲེང་བ་བྱིན་པས་ཚུལ་ཁྲིམས་
དང་ཐོས་པ་དང་ཏིང་ངེ་འཛིན་གྱི་དྲི་དང་བྱུག་པ་ཕུན་སུམ་ཚོགས་པ་རབ་ཏུ་
འཐོབ་བོ། ། དྲི་རབ་ཏུ་ཞིམ་པའི་སྤོས་དང་ཕྱེ་མ་དང་བྱུག་པ་བྱིན་པས་ལུས་ཀྱི་
ནན་ཏན་གྱིས་དྲི་ཞིམ་པོ་ཕུན་སུམ་ཚོགས་པ་རབ་ཏུ་མང་པོ་འཐོབ་བོ། ། རོ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 247 །
བྱིན་པས་རོ་བྲོ་བའི་ནང་ན་མཆོག་གི་རོ་བྲོ་བའི་སྐྱེས་བུ་ཆེན་པོའི་མཚན་ཕུན་
སུམ་ཚོགས་པ་རབ་ཏུ་འཐོབ་བོ། ། གནས་བྱིན་པས་སེམས་ཅན་ཐམས་ཅད་ཀྱི་
གནས་དང་རྟེན་དང་གླིང་དང་སྐྱབས་དང་དཔུང་གཉེན་ཕུན་སུམ་ཚོགས་པ་
རབ་ཏུ་འཐོབ་བོ། ། ནད་པ་ལ་སྨན་བྱིན་པས་མི་རྒ་མི་འཆི་ན་བ་མེད་པའི་བདེ་
བ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། ། ཡོ་བྱད་སྣ་
ཚོགས་བྱིན་པས་བྱང་ཆུབ་ཀྱི་ཕྱོགས་ཀྱི་ཆོས་ཀྱི་ཡོ་བྱད་ཡོངས་སུ་རྫོགས་པ་ཕུན་
སུམ་ཚོགས་པ་རབ་ཏུ་འཐོབ་བོ། ། ཤཱ་རིའི་བུ་བྱང་ཆུབ་སེམས་དཔའ་བྱང་ཆུབ་
འདོད་པས་དེ་ལྟར་སྦྱིན་པ་བྱིན་ན་སྦྱིན་པའི་ཕན་ཡོན་བཅུ་པོ་དེ་དག་ཡོངས་སུ་
གཟུང་བར་འགྱུར་རོ། ། གཞན་ཡང་ཤཱ་རིའི་བུ་བྱང་ཆུབ་སེམས་དཔའ་ཕན་
ཡོན་བཅུ་རབ་ཏུ་འཐོབ་བོ། ། བཅུ་གང་ཞེ་ན། འདི་ལྟ་སྟེ། མར་མེ་བྱིན་
པས་དེ་བཞིན་གཤེགས་པའི་སྤྱན་ལྔ་ཡོངས་སུ་དག་པ་ཕུན་སུམ་ཚོགས་པ་རབ་ཏུ་
འཐོབ་བོ། ། སིལ་སྙན་བྱིན་པས་ལྷའི་རྣ་བ་ཡོངས་སུ་དག་པ་ཕུན་སུམ་ཚོགས་
པ་རབ་ཏུ་འཐོབ་བོ། ། གསེར་དང་ནོར་བུ་དང་མུ་ཏིག་དང་བཻཌཱུརྱ་དང་དུང་
དང་མན་ཤེལ་དང་བྱུ་རུ་དང་རིན་པོ་ཆེ་ཐམས་ཅད་བྱིན་པས་སྐྱེས་བུ་ཆེན་པོའི་
མཚན་སུམ་ཅུ་རྩ་གཉིས་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་
བོ། ། རིན་པོ་ཆེ་ཐ་དད་པ་སྣ་ཚོགས་དང་མེ་ཏོག་སྣ་ཚོགས་བྱིན་པས་དཔེ་བྱད་
བཟང་པོ་བརྒྱད་ཅུ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། །
རྟ་དང་གླང་པོ་ཆེ་དང་ཤིང་རྟ་བྱིན་པས་རྒྱས་པ་དང་ཡངས་པ་དང་ཆེ་བ་དང་
ཕུན་སུམ་ཚོགས་པ་རབ་ཏུ་འཐོབ་བོ། ། སྐྱེད་མོས་ཚལ་དང་དཀའ་ཐུབ་ཀྱི་
ནགས་ཚལ་བྱིན་པས་བསམ་གཏན་དང་རྣམ་པར་ཐར་པ་དང་ཏིང་ངེ་འཛིན་
དང་སྙོམས་པར་འཇུག་པ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་
བོ། ། ནོར་དང་འབྲུ་དང་མཛོད་དང་བང་བ་བྱིན་པས་ཆོས་རིན་པོ་ཆེ་ཐམས་



248 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཅད་ཀྱི་མཛོད་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། ། བྲན་
ཕོ་དང་བྲན་མོ་དང་ལས་བྱེད་པའི་མི་བྱིན་པས་རང་ཉམས་དང་རང་དང་རང་
བྱུང་གི་ཡེ་ཤེས་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། ། བུ་
ཕོ་དང་བུ་མོ་བྱིན་པས་མཛའ་བ་དང་སྡུག་པ་དང་འདོད་པའི་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་
འཐོབ་བོ། ། གླིང་བཞི་རྒྱལ་པོའི་ལོངས་སྤྱོད་ཐམས་ཅད་བྱིན་པས། བྱང་ཆུབ་
སེམས་དཔའ་རྣམ་པའི་མཆོག་ཐམས་ཅད་དང་ལྡན་པའི་ ཐམས་ཅད་མཁྱེན་
པའི་ཡེ་ཤེས་ཕུན་སུམ་ཚོགས་པ་རབ་ཏུ་འཐོབ་སྟེ། ཤཱ་རིའི་བུ་ཕན་ཡོན་བཅུ་པོ་
དེ་དག་ཡོངས་སུ་གཟུང་བར་འགྱུར་རོ། ། ཤཱ་རིའི་བུ་བྱང་ཆུབ་སེམས་དཔའ་
བྱང་ཆུབ་འདོད་པས་དེ་ལྟར་སྦྱིན་པ་བྱིན་ན་ཕན་ཡོན་གཞན་ཡང་བཅུ་འཐོབ་
བོ། ། བཅུ་གང་ཞེ་ན། འདོད་པའི་ཡོན་ཏན་ལྔ་བྱིན་པས་ཚུལ་ཁྲིམས་དང་
ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་དང་རྣམ་པར་གྲོལ་བའི་ཡེ་
ཤེསམཐོང་བའི་ཕུང་པོ་ཡོངས་སུ་དག་པར་ཕུན་སུམ་ཚོགས་པ་རབ་ཏུ་འཐོབ་
བོ། ། དགའ་བའི་རྩེད་མོ་ཐམས་ཅད་ཡོངས་སུ་གཏོང་བའི་སྦྱིན་པས་དམ་པའི་
ཆོས་ཀྱི་དགའ་བ་དང་རྩེ་བ་ཡོངས་སུ་དག་པ་ཕུན་སུམ་ཚོགས་པ་རབ་ཏུ་འཐོབ་
བོ། ། རྐང་པ་བྱིན་པས་ཆོས་ཀྱི་དོན་གྱི་རྐང་པ་བྱང་ཆུབ་ཀྱི་སྙིང་པོར་འགྲོ་བ་
ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། ། ལག་པ་བྱིན་པས་
སེམས་ཅན་ཐམས་ཅད་ལ་ཆོས་ཀྱི་ལག་པ་རབ་ཏུ་སྦྱིན་པ་ཡོངས་སུ་རྫོགས་པ་
ཕུན་སུམ་ཚོགས་པ་རབ་ཏུ་འཐོབ་བོ། ། རྣ་བ་དང་སྣ་བྱིན་པས་དབང་པོ་མ་
ཚང་བ་མེད་ཅིང་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། །
ཡན་ལག་དང་ཉིང་ལག་བྱིན་པས་ཁ་ན་མ་ཐོ་བ་མེད་ཅིང་མཛེས་པའི་ཡན་ལག་
སངས་རྒྱས་ཀྱི་སྐུ་ཡོངས་སུ་རྫོགས་པ་ཕུན་སུམ་ཚོགས་པ་རབ་ཏུ་འཐོབ་བོ། །



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 249
མིགབྱིན་པས་སེམས་ཅན་ཐམས་ཅད་ལ་ཆོས་ཀྱི་མིག་སྒྲིབ་པ་ཡོངས་སུ་དག་པ་
ཕུན་སུམ་ཚོགས་པ་རབ་ཏུ་འཐོབ་བོ། ། ཤ་དང་ཁྲག་བྱིན་པས་སེམས་ཅན་
ཐམས་ཅད་ཀྱི་ལུས་དང་སྲོག་སྙིང་པོ་མེད་པ་ལས་སྙིང་པོ་ལེན་པས་ཉེ་བར་འཚོ་
ལམཁས་པ་ཕུན་སུམ་ཚོགས་པ་རབ་ཏུ་འཐོབ་བོ། ། རྐང་པ་བྱིན་པས་རྡོ་རྗེ་
ལྟར་མི་ཤིགས་པའི་ལུས་འཐས་པ་ཕུན་སུམ་ཚོགས་པ་རབ་ཏུ་འཐོབ་བོ། ། ཡན་
ལག་གི་དམ་པ་མགོ་བོ་ཡང་བྱིན་པས་བྱང་ཆུབ་སེམས་དཔའ་སེམས་དཔའ་ཆེན་
པོ་འཇིག་རྟེན་གསུམ་གྱི་མཆོག་བླ་ན་མེད་ཅིང་ལྟག་ན་མེད་པའི་ ཐམས་ཅད་
མཁྱེན་པའི་ཡེ་ཤེས་ཁོང་དུ་ཆུབ་པ་ཡོངས་སུ་རྫོགས་པ་ཕུན་སུམ་ཚོགས་པར་རབ་
ཏུ་འཐོབ་སྟེ། ཤཱ་རིའི་བུ་བྱང་ཆུབ་སེམས་དཔའ་བྱང་ཆུབ་འདོད་པས་དེ་ལྟར་
སྦྱིན་པ་བྱིན་ནས། འདི་ལྟ་བུའི་སངས་རྒྱས་ཀྱི་ཆོས་ཡོངས་སུ་རྫོགས་པའི་ཕན་
ཡོན་དེ་དང་ཡོངས་སུ་གཟུང་བར་འགྱུར་རོ། །
ཤཱ་རིའི་བུ་བྱང་ཆུབ་སེམས་དཔའ་མཁས་པ་ཟབ་པ་ཤེས་རབ་ཀྱི་སྣང་བ་
ནི། འཇིག་རྟེན་གྱི་ཟང་ཟིང་གིས་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་འདོད། བདུད་རྩི་འདོད། སྙིང་པོ་འདོད། བྱང་ཆུབ་འདོད་པ་དེ་ཡང་
ཤཱ་རིའི་བུ་མྱ་ངན་ལས་འདས་པ་འཐོབ་པ་ནི་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ལ་གནས་ཏེ། འཇིག་རྟེན་གྱི་ཟང་ཟིང་སྦྱིན་པ་ན། འཇིག་རྟེན་
གྱི་བདེ་བ་ཐམས་ཅད་ཡོངས་སུ་མི་གཏོང་བ་དང་གང་ཡང་མེད་དོ་ཞེས་པ་དང་།
འདི་ལྟ་སྟེ། ཤཱ་རིའི་བུ་བས་རྩྭ་སྐམ་པོ་དང་གཤེར་བ་ཟོས་པ་དང་ཆུ་གྲང་མོ་
དང་དྲོན་མོ་འཐུངས་པ་དེ་ལས་འོ་མ་འགྲུབ་སྟེ། ཞོ་དང་མར་གསར་དང་མར་
གྱི་སྙིང་པོ་ཡང་འགྲུབ་བོ། ། ཤཱ་རིའི་བུ་དེ་བཞིན་དུ་བྱང་ཆུབ་སེམས་དཔའ་
སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གནས་
ཏེ། འཇིག་རྟེན་གྱི་ཟང་ཟིང་སྦྱིན་པ་ན། དེ་མི་འདོད་ཀྱང་འཁོར་ལོས་སྒྱུར་



250 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བའི་རྒྱལ་བོ་ཡང་ཡོངས་སུ་འགྲུབ་བོ། ། བརྒྱ་བྱིན་དང་ཚངས་པ་ཡང་འགྲུབ་བོ།
གནས་དེ་གསུམ་ཡོངས་སུ་གྲུབ་ནས་བྱང་ཆུབ་སེམས་དཔའི་ས་བཅུ་ཡོངས་སུ་
འགྲུབ་བོ། ། དེ་བཞིན་གཤེགས་པའི་སྟོབས་བཅུ་དང་མི་འཇིགས་པ་བཞི་ཡང་
ཡོངས་སུ་འགྲུབ་བོ་ཞེས་འབྱུང་ངོ་། ། དེ་ལྟར་བཏང་བའི་དགེ་བ་བསྔོ་བ་དེ་
བསྟན་པ། སེམས་ཅན་ཐམས་ཅད་དང་འཕགས་པ་ཐམས་ཅད་དང་ཕ་མ་དང་
སྦྱིན་གནས་ཐམས་ཅད་ལ་སྦྱིན་པ་དང་མཆོད་པའི་དགེ་བ་དེ་དག་ཐམས་ཅད་
བསྔོའོ། ། འདི་ལྟར་བསྔོ་བར་བྱ་སྟེ། ཡོངས་སུ་བསྔོ་བ་དང་པོ་ལས་འབྱུང་བ་
བཞིན་དུ་དགེ་བའི་རྩ་བ་ཐམས་ཅད་ཀྱི་སྐབས་སུ་ཡང་བརྗོད་དོ། ། སྨོན་ལམ་
འདི་ལྟ་བུ་ཡང་འདེབས་ཏེ། ཅི་ནས་དགེ་བའི་རྩ་བ་འདི་དག་རྣམ་པར་དག་
པའི་ཆོས་ཀྱི་མཐའ་ཀླས་པ་འགྲོ་བ་ཐམས་ཅད་ཉེ་བར་འཚོ་བ་དང་ཕན་པར་
གྱུར་ཅིག དེས་ན་དགེ་བའི་རྩ་བ་འདི་དག་གིས་སེམས་ཅན་ཐམས་ཅད་ཀྱི་
སེམས་ཅན་དམྱལ་བའི་ངན་སོང་རྒྱུན་ཆད་པར་གྱུར་ཅིག དུད་འགྲོའི་སྐྱེ་
གནས་དང་གཤིན་རྗེའི་འཇིག་རྟེན་པའི་སྡུག་བསྔལ་གྱི་ཕུང་པོ་རྣམ་པར་ལོག་
པར་གྱུར་ཅིག་ཅེས་སྨོན་ལམ་འདེབས་སོ། ། དེ་དགེ་བའི་རྩ་བ་དེ་དག་ཡོངས་
སུ་བསྔོ་ན་དགེ་བའི་རྩ་བ་དེ་དག་འདི་ལྟར་ཡོངས་སུ་བསྔོ་སྟེ། དགེ་བའི་རྩ་བ་
འདིས་བདག་སྡུག་བསྔལ་གྱི་ཕུང་པོ་བཟློག་པའི་ཕྱིར་སེམས་ཅན་ཐམས་ཅད་ཀྱི་
གནས་སུ་གྱུར་ཅིག ཉོན་མོངས་པ་ཐམས་ཅད་ལས་ཡོངས་སུ་དགྲོལ་བའི་ཕྱིར་
སེམས་ཅན་ཐམས་ཅད་ཀྱི་སྐྱོབ་བར་གྱུར་ཅིག འཇིགས་པ་ཐམས་ཅད་བསྲུང་
བའི་ཕྱིར་སེམས་ཅན་ཐམས་ཅད་ཀྱི་སྐྱབས་སུ་གྱུར་ཅིག ས་ཐམས་ཅད་ཀྱི་རྗེས་
སུ་འགྲོ་བའི་ཕྱིར་སེམས་ཅན་ཐམས་ཅད་ཀྱི་རྟེན་དུ་གྱུར་ཅིག ཤིན་ཏུ་གྲུབ་པ་
དང་བདེ་བ་འཐོབ་པར་བྱ་བའི་ཕྱིར་སེམས་ཅན་ཐམས་ཅད་ཀྱི་དཔུང་གཉེན་དུ་
གྱུར་ཅིག རབ་རིབ་མེད་པའི་ཡེ་ཤེས་ཀུན་ཏུ་བསྟན་པའི་ཕྱིར་སེམས་ཅན་ལ་



+
-
-
ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 251
སྣང་བར་གྱུར་ཅིག མ་རིག་པའི་མུན་པ་བཟློག་པའི་ཕྱིར་སེམས་ཅན་ཐམས་
ཅད་ཀྱི་སྒྲོན་མར་གྱུར་ཅིག དེ་བཞིན་དུ་སྦྱར་རོ། ། བསམ་པ་མ་ཡེངས་པར་
བསམ་པ་ཐག་པས་བསྔོ་བར་བྱའོ། ། འདས་པ་དང་མ་འོངས་པའི་དགེ་བ་
གཏང་བ་ནི། འཕགས་པ་བློ་གྲོས་མི་ཟད་པའི་མདོ་ལས་གསུངས་ཏེ། དགེ་
བའི་སེམས་དང་སེམས་ལས་བྱུང་བ་རྣམས་རྗེས་སུ་དྲན་ནས་ཀྱང་བྱང་ཆུབ་ཏུ་
ཡོངས་སུ་བསྔོ་བ་ལ་མཁས་པ་འདི་ནི་འདས་པ་ལ་མཁས་པའོ། ། གང་མ་
འོངས་པའི་དགེ་བའི་རྩ་བ་ངེས་པར་སེམས་ཤིང་བྱང་ཆུབ་ལ་མངོན་དུ་ཕྱོགས་
པའི་དགེ་བའི་རྩ་བ་མ་འོངས་པ་ལ་སེམས་པ་དེ་བདག་ལ་དགེ་བའི་སེམས་
བསྐྱེད་པ་འབྱུང་བ་གང་ཡིན་པ་དེ་དག་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་ཡོངས་སུ་བསྔོའོ་ཞེས་གསུངས་སོ། ། སྦྱིན་པའི་ཕ་རོལ་ཏུ་ཕྱིན་པའི་
སྐབས་ཀྱི་མདོ་སྦྱར་བའོ། ། །
༈ གཉིས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་ཕན་ཡོན་ནི།
འཕགས་པ་ཡུང་འཁོར་སྐྱོང་གིས་ཞུས་པ་ལས། ཡང་དག་མ་བསྡམ་རྒོད་ཅིང་
ཁེངས་པ་ཅན། མ་གུས་ང་རྒྱལ་ལྡན་ཞིང་ཆགས་ཤས་ཆེ། ། ཉོན་མོངས་ཟིལ་
གནོན་ ཐ་བ་ཉོན་མོངས་བཅས། ། དེ་འདྲ་དག་ལ་བྱང་ཆུབ་མཆོག་རབ་
རིང་། ། ཞེས་འབྱུང་བས་དེ་ལྟ་བུ་དང་འགྲོགས་ཀྱང་སྡོམ་པ་ཉམས་པར་མི་
འགྱུར་རོ། ། སྡོམ་ པས་ ཡོངས་ སུ་ དག་ན་ ཕན་ ཡོན་ བཅུ་ དང་ ལྡན་ ཏེ།
འཕགས་པ་འཇམ་དཔལ་གྱི་སངས་རྒྱས་ཀྱི་ཞིང་གི་བཀོད་པ་ལས། ཤཱ་རིའི་བུ་
ཚུལ་ཁྲིམས་ཀྱི་སྡོམ་པ་ལ་གནས་པའི་བྱང་ཆུབ་སེམས་དཔའ་མི་འཇིགས་པ་བཅུ་
ཐོབ་སྟེ། བཅུ་གང་ཞེ་ན། གང་མི་འཇིགས་པར་གྲོང་དུ་འཇུག་པ་དང་། མི་
འཇིགས་པར་འཁོར་ལ་ཆོས་སྟོན་པ་དང་། མི་འཇིགས་པར་ཁ་ཟས་ཟ་བ་དང་།
མི་འཇིགས་པར་གཙུག་ལག་ ཁང་དུ་འཇུག་པ་དང་། མི་འཇིགས་པ་དགེ་



252 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདུན་གྱི་ནང་དུ་འཇུག་པ་དང་། མི་འཇིགས་པར་ལུང་འབོགས་པ་དང་། མི་
འཇིགས་པར་སློབ་དཔོན་དང་མཁན་པོའི་དྲུང་དུ་འགྲོ་བ་དང་། མི་འཇིགས་
པར་བྱམས་པ་དང་ལྡན་པས་འཁོར་ལ་རྗེས་སུ་སྟོན་པ་དང་། མི་འཇིགས་པར་
གོས་དང་ཟས་དང་མལ་ཆ་དང་ན་བའི་གསོ་སྨན་དང་ཡོ་བྱད་ལ་སྤྱོད་པ་དང༌།
དེས་སྨྲས་པ་གཟུང་བར་འགྱུར་བ་སྟེ། ཤཱ་རིའི་བུ་ཚུལ་ཁྲིམས་ཀྱི་སྡོམ་པ་ལ་
གནས་པའི་བྱང་ཆུབ་སེམས་དཔས་མི་འཇིགས་པ་བཅུ་པོ་དེ་དག་འཐོབ་བོ་ཞེས་
འབྱུང་བས་ན་གཞན་རྣམས་ཀྱང་སེམས་མི་ཉམས་པར་བསྲུང་བར་བྱ། ངོ་བོ་
ནི། ཚུལ་ཁྲིམས་དེ་གང་ཞེ་ན། དེ་ནི་འཕགས་པ་བསོད་ནམས་ཐམས་ཅད་
བསྡུས་པའི་ཏིང་ངེ་འཛིན་ལས། རིགས་ཀྱི་བུ་དེ་ལ་བྱང་ཆུབ་སེམས་དཔའ་
རྣམས་ཀྱི་ཚུལ་ཁྲིམས་ཀྱི་ཚོགས་གང་ཞེ་ན། གང་ཚུལ་ཁྲིམས་མི་ཉམས་པ་དང་།
བསླབ་པ་ཡོངས་སུ་མི་གཏོང་བ་དང་། ཚུལ་ཁྲིམས་འཆལ་བ་རྣམས་ལ་སྙིང་རྗེ་
བ་དང་། ཚུལ་ཁྲིམས་དང་ལྡན་པ་རྣམས་ལ་གུས་པ་དྲག་པོ་དང་ལྡན་པ་དང་།
ལུས་ཀྱི་ཡན་ལག་གསུམ་ཡོངས་སུ་དག་པ་དང་། ངག་གི་ཡན་ལག་བཞི་ཡོངས་
སུ་དག་པ་དང་། ཡིད་ཀྱི་ཡན་ལག་གསུམ་ཡོངས་སུ་དག་པ་དགེ་བ་བཅུའི་ལས་
ཀྱི་ལམ་ཡང་དག་པར་བླང་བ་རྗེས་སུ་བསྒྲུབ་པ་སྟེ། གཞན་དག་ཀྱང་དེ་ལ་
འཛུད་པ་དང་། དེ་དག་ལ་དགོད་པར་བྱེད་པ་དང་། བདག་ལ་མི་བསྟོད་པ་
དང་། གཞན་དག་ལ་མི་སྨོད་པ་དང་། ཚུལ་ཁྲིམས་དག་ལ་དེའི་ངང་ཅན་དུ་
གྱུར་པ་དང་། ཚུལ་ཁྲིམས་ཀྱིས་མི་སློབ་པ་དང་། བརྩོན་པ་མི་འདོར་བ་དང་།
སྦྱངས་པའི་ཡོན་ཏན་དང་། ཡོ་བྱད་བསྙུངས་པ་དག་ལས་མི་གཡོ་བ་དང་།
འཕགས་པའི་རིགས་གནས་པར་བྱེད་པ་དང་། རང་གི་སེམས་སྲུང་བ་དང་
གཞན་གྱི་འཁྲུལ་པ་དག་ལ་སྐྱོན་དུ་མི་བལྟ་བ་དང་། སྡིག་པ་ཐམས་ཅད་མི་བྱེད་
པ་དང་། སྲིད་པ་མངོན་པར་འགྲུབ་པ་ལ་མངོན་པར་མི་དགའ་བ་དང་།



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 253་
གཞན་རྣམས་དགེ་བའི་རྩ་བ་དག་ལ་འཛུད་པ་དང་། གཞན་གྱི་བྱ་བ་དག་ལ་སྤྲོ་
བ་དང་། བདེ་བ་དག་ལ་དེའི་ངང་ཚུལ་ཅན་དུ་མི་འགྱུར་བ་དང་། དགོན་
པར་གནས་པ་མི་འདོར་བ་དང་། ནད་པ་རྣམས་ཀྱི་གཡོག་བྱེད་པ་དང་། བྱས་
ནས་ཀྱང་དགའ་བ་དང་། མཆོག་ཏུ་དགའ་བར་འགྱུར་བ་དང་། ཇི་སྐད་སྨྲས་
པ་དེ་བཞིན་བྱེད་པ་དང་། བཀུར་སྟི་མེད་པ་དག་ལ་དང་དུ་ལེན་པ་དང་།
བཀུར་སྟི་བྱེད་པ་རྣམས་ལ་ཁེངས་པར་མི་བྱེད་པ་དང་། རྙེད་པ་དང་མ་རྙེད་པ་
དང་། གྲགས་པ་དང་མ་གྲགས་པ་དང༌། སྨད་པ་དང་བསྔགས་ པ་དང་།
བདེ་བ་དང་སྡུག་བསྔལ་བ་དག་ལ་ཁེངས་པར་ཡང་མི་འགྱུར། ཞུམ་པར་ཡང་
མི་འགྱུར་བ་དང་། རྗེས་སུ་ཆགས་པ་དང་ཁོང་ཁྲོ་བ་སྤོང་བ་དང་། འཁོན་དུ་
མི་འཛིན་པ་དང་རྟག་ཏུ་རྒྱུན་མི་ཆད་པར་བྱམས་པ་ལ་གནས་པ་དང་། མཛའ་
བཤེས་དང་དགྲ་རྣམས་ལ་སེམས་སྙོམ་པར་ལྟ་བ་དང་། ཚུལ་ཁྲིམས་ཀྱི་ཕུང་པོ་
ལམཆོག་ཏུ་མི་འཛིན་པ་དང་། ཐེག་པ་གཞན་དུ་ཡོངས་སུ་མི་བསྔོ་བ་དང་།
ལྷ་གཞན་ལ་ཕྱག་མི་འཚལ་བ་དང་། ལྟ་བར་གྱུར་པ་ཐམས་ཅད་དང་བྲལ་བ་
དང་། བག་ལ་ཉལ་དང་ཀུན་ནས་སྡང་བ་རྣམ་པར་གནོན་པ་དང་། འགྱོད་པ་
སྤོང་བ་དང་། ཡིད་ལ་བཅགས་པ་མེད་པ་དང་། དངོས་པོ་ཐམས་ཅད་ཡོངས་
སུ་གཏོང་བ་ལ་མཆོག་ཏུ་དགའ་བ་དང་། སྐྱེ་བའི་གནས་ཐམས་ཅད་ལ་ལྷག་
པར་ཆགས་པ་མེད་པ་དང་། བསམ་བཞིན་དུ་སྲིད་པའི་འགྲོ་བར་སྐྱེ་བ་དང་།
མི་དགའ་བ་བཟོད་པ་དང་། བརྩོན་འགྲུས་རྩོམ་པ་དང་། སེམས་རབ་ཏུ་
འཛིན་པ་དང་། དམིགས་པ་ལ་རྣམ་པར་གཡེངས་བ་མེད་པ་དང་། མི་སྐྱེ་བ་
ལ་བཟོད་ཅིང་མི་སྐྲག་པ་སྟེ། རིགས་ཀྱི་བུ་དེ་ལྟར་ན་འདི་ནི་བྱང་ཆུབ་སེམས་
དཔའི་ཚུལ་ཁྲིམས་ཀྱི་ཚོགས་ཡིན་ཏེ། ཚུལ་ཁྲིམས་ཀྱི་ཚོགས་དེ་ལ་བརྟེན་ནས་
སྲོག་གི་ཕྱིར་ཡང་བསླབ་པ་ཉམས་པར་མི་བྱེད་དེ། དེ་ནི་རྒྱལ་སྲིད་ཀྱི་ཕྱིར་ཚུལ་



254 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཁྲིམས་བསྲུང་བར་མི་བྱེད་དོ། ། མཐོ་རིས་ཀྱི་ཕྱིར་མ་ཡིན། བརྒྱ་བྱིན་དུ་
འགྱུར་བའི་ཕྱིར་མ་ཡིན། ཚངས་པར་འགྱུར་བའི་ཕྱིར་མ་ཡིན། དབང་ཕྱུག་
གི་ཕྱིར་མ་ཡིན། ཁོ་བོའི་ཕྱིར་མ་ཡིན། གྲགས་པའི་ཕྱིར་མ་ཡིན། སྙན་པ་
དང་ཚིགས་སུ་བཅད་པའི་ཕྱིར་མ་ཡིན། རྙེད་པའི་ཕྱིར་མ་ཡིན། བཀུར་སྟིའི་
ཕྱིར་མ་ཡིན། སྲོག་གི་ཕྱིར་མ་ཡིན། གོས་ཀྱི་ཕྱིར་མ་ཡིན། ཟས་ཀྱི་ཕྱིར་མ་
ཡིན། མལ་ཆ་དང་སྟན་གྱི་ཕྱིར་མ་ཡིན་ཏེ། ན་བའི་གསོས་དང་སྨན་ཟོང་གི་
ཕྱིར་ཚུལ་ཁྲིམས་བསྲུང་བར་མི་བྱེད་དོ། ། མིག་དང་རྣ་བ་དང་སྣ་དང་ལྕེ་དང་
ལུས་ལ་བརྟེན་ཏེ་ཚུལ་ཁྲིམས་བསྲུང་བར་མི་བྱེད་དོ། ། གཟུགས་དང་སྒྲ་དང་དྲི་
དང་རོ་དང་རེག་བྱ་དང་ཆོས་ལ་བརྟེན་ཏེ་ཚུལ་ཁྲིམས་བསྲུང་བར་མི་བྱེད་
དོ། ། གཟུགས་ལ་བརྟེན་ཏེ་ཚུལ་ཁྲིམས་བསྲུང་བར་མི་བྱེད་དོ། ། ཚོར་བ་དང་
འདུ་ཤེས་དང་འདུ་བྱེད་དང་རྣམ་པར་ཤེས་པ་ལ་བརྟེན་ཏེ་ཚུལ་ཁྲིམས་བསྲུང་
བར་མི་བྱེད་དོ། ། འདོད་པའི་ཁམས་ལ་བརྟེན་ཏེ་ཚུལ་ཁྲིམས་བསྲུང་བར་མི་
བྱེད་དོ། ། གཟུགས་ཀྱི་ཁམས་ལ་བརྟེན་ཏེ་ཚུལ་ཁྲིམས་བསྲུང་བར་མི་བྱེད་
དོ། ། སེམས་ཅན་དམྱལ་བའི་འཇིགས་པས་སྐྲག་སྟེ་ཚུལ་ཁྲིམས་བསྲུང་བར་མི་
བྱེདདོ། ། དུད་འགྲོའི་སྐྱེ་གནས་ཀྱི་འཇིགས་པས་སྐྲག་སྟེ་ཚུལ་ཁྲིམས་བསྲུང་
བར་མི་བྱེད་དོ། ། གཤིན་རྗེའི་འཇིག་རྟེན་གྱི་འཇིགས་པས་སྐྲག་སྟེ་སྐྱབས་
འདོད་པའི་ཕྱིར་ཚུལ་ཁྲིམས་བསྲུང་བར་མི་བྱེད་དོ། ། མི་དབུལ་པོའི་འཇིགས་
པས་སྐྲག་སྟེ་ཚུལ་ཁྲིམས་བསྲུང་བར་མི་བྱེད་དོ། ། ལྷ་དབུལ་པོའི་འཇིགས་པས་
སྐྲག་པ་དང་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང་ནམ་མཁའ་ལྡིང་
དང་མིའམ་ཅི་དང་ལྟོ་འཕྱེ་ཆེན་པོ་དབུལ་པོའི་འཇིགས་པས་སྐྲག་སྟེ་ཚུལ་ཁྲིམས་
བསྲུང་བར་མི་བྱེད་དོ། ། གཞན་དུ་ན་སངས་རྒྱས་ཀྱི་ཚུལ་གནས་པར་བྱ་བའི་
ཕྱིར་ཚུལ་ཁྲིམས་བསྲུང་བར་བྱེད་དོ། ། སངས་རྒྱས་ཀྱི་རིགས་གནས་པར་བྱ་བ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། _255
དང་། ཆོས་ཀྱི་རིགས་གནས་པར་བྱ་བ་དང་། དགེ་འདུན་གྱི་རིགས་གནས་
པར་བྱ་བའི་ཕྱིར་ཚུལ་ཁྲིམས་བསྲུང་བར་བྱེད་དོ། ། སྐྱེ་བ་དང་རྒ་བ་དང་ན་བ་
དང་འཆི་བ་དང་མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་དང་ཡིད་
མི་བདེ་བ་དང་འཁྲུག་པ་ལས་ཡང་དག་པར་འདའ་བར་བྱའི་ཕྱིར་ཚུལ་ཁྲིམས་
བསྲུང་བར་བྱེད་དོ། ། སེམས་ཅན་རབ་ཏུ་གྲོལ་བར་འདོད་དེ་ཚུལ་ཁྲིམས་
བསྲུང་བར་བྱེད་དོ། ། སེམས་ཅན་ཐམས་ཅད་ལ་ཕན་པ་དང་བདེ་བ་དང་གྲུབ་
པ་དང་བདེ་བར་འདོད་དེ་ཚུལ་ཁྲིམས་བསྲུང་བར་བྱེད་དོ། ། སངས་རྒྱས་ཀྱི་
ཆོས་གནས་པར་འདོད་དེ་ཚུལ་ཁྲིམས་བསྲུང་བར་བྱེད་དོ། ། ཆོས་ཀྱི་འཁོར་ལོ་
བསྐོར་བ་འདོད་དེ་ཚུལ་ཁྲིམས་བསྲུང་བར་བྱེད་དོ། ། འཕགས་པའི་དགེ་
འདུན་ཡོངས་སུ་བསྡུ་བར་འདོད་དེ་ཚུལ་ཁྲིམས་བསྲུང་བར་བྱེད་དོ། ། སངས་
རྒྱས་ཀྱི་རིགས་མི་འཆད་པར་འདོད་པ་དང་ཆོས་ཀྱི་རིགས་མི་འཆད་པར་འདོད་
པ་དང་དགེ་འདུན་གྱི་རིགས་མི་འཆད་པར་འདོད་དེ་ཚུལ་ཁྲིམས་བསྲུང་བར་
བྱེད་དོ། ། འཕགས་པའི་རིགས་ཡོངས་སུ་སྤྱད་པར་འདོད་དེ་ཚུལ་ཁྲིམས་
བསྲུང་བར་བྱེད་དོ། ། ལྷའི་མངོན་པར་ཤེས་པ་འདོད་པ་དང་ཤེས་རབ་འདོད་
པ་དང་། རྣམ་པར་གྲོལ་བར་འདོད་པ་དང་། རྣམ་པར་གྲོལ་བའི་ཡེ་ཤེས་
མཐོང་བ་འདོད་དེ་ཚུལ་ཁྲིམས་བསྲུང་བར་བྱེད་དོ། ། རྫུ་འཕྲུལ་འདོད་པ་དང་
ཆོ་འཕྲུལ་འདོད་དེ་ཚུལ་ཁྲིམས་བསྲུང་བར་བྱེད་དོ། ། དེའི་ཚུལ་ཁྲིམས་དེ་ཡང་
མ་ཉམས་པའམ་མ་ཞིག་པ་དང་མ་འདྲེས་པ་དང་མ་འཆོལ་བ་དང་རང་དབང་
ཡོད་པ་དང་ལེགས་པར་ཚར་ཕྱིན་པ་དང་། ལེགས་པར་བསམ་པ་དང་མ་
སྦགས་པ་དང་རྨ་མེད་པ་དང་གཙང་བ་དང་དྲི་ཞིམ་པ་དང་མཁས་པས་བསྔགས་
པ་དང་སངས་རྒྱས་ཐམས་ཅད་ཀྱིས་བསྟོད་པ་དང་མ་སྨྲས་པ་དང་ཆོས་ཀྱི་རྗེས་
སུ་མཐུན་པའི་ཆོས་སྒྲུབ་པ་སྙིང་པོར་བྱེད་པ་ཡིན་ནོ། ། དེ་ཚུལ་ཁྲིམས་ཀྱི་ཕུང་



256
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པོ་དེ་ལྟ་བུ་དང་ལྡན་པས་ཆོས་བཅུ་ལས་ཉམས་པར་མི་འགྱུར་ཏེ། བཅུ་གང་ཞེ་
ན། འདི་ལྟ་སྟེ། འཁོར་ལོས་སྒྱུར་བའི་རྒྱལ་སྲིད་ལས་ཡོངས་སུ་ཉམས་པར་མི་
འགྱུར་ཏེ། དེ་ལ་ཡང་བག་ཡོད་པ་ལ་བྱང་ཆུབ་འདོད་པ་དང་། བརྒྱ་བྱིན་ལས་
ཡོངས་སུ་ཉམས་པར་མི་འགྱུར་ཏེ། དེ་ལ་ཡང་བག་ཡོད་པ་ལ་སངས་རྒྱས་
མཐོང་བ་འབའ་ཞིག་འདོད་པ་དང་། ཚངས་པ་ལས་ཡོངས་སུ་ཉམས་པར་མི་
འགྱུར་ཏེ། དེ་ཡང་བག་ཡོད་པ་ལ་བྱང་ཆུབ་འདོད་པ་དང་། ཤེས་ནས་དད་པ་
ཐོབ་པའི་ཕྱིར་སངས་རྒྱས་མཐོང་བ་ལས་ཡོངས་སུ་ཉམས་པར་མི་འགྱུར་བ་དང་།
ཇི་ལྟར་ཐོས་པའི་ཆོས་ལ་ནན་ཏན་དུ་བསྒྲུབ་པའི་ཕྱིར་ཆོས་ཐོས་པ་ལས་ཡོངས་
སུ་ཉམས་པར་མི་འགྱུར་བ་དང་། བྱང་ཆུབ་སེམས་དཔའི་དམ་བཅས་པར་
ཤེས་པ་ལས་ཡོངས་སུ་ཉམས་པར་མི་འགྱུར་བ་དང་། དགེ་བའི་རྩ་བ་ཆོས་
ཐམས་ཅད་ཤེས་པར་འདོད་པའི་ཕྱིར་སྤོབས་པ་མི་ཆོད་པ་ལས་ཡོངས་སུ་ཉམས་
པར་མི་འགྱུར་བ་དང་། བསམ་གཏན་ལས་ཡོངས་སུ་ཉམས་པར་མི་འགྱུར་བ་
དང་། སངས་རྒྱས་དང་རང་སངས་རྒྱས་དང་ཉན་ཐོས་དང་བྱང་ཆུབ་སེམས་
དཔའ་ཐམས་ཅད་ཀྱིས་བསྔགས་པ་ལས་ཡོངས་སུ་ཉམས་པར་མི་འགྱུར་བ་དང་།
མངོན་པར་ཤེས་པ་མྱུར་བ་དང་ཐམས་ཅད་མཁྱེན་པའི་ཡེ་ཤེས་ཡོངས་སུ་རྫོགས་
པར་བྱ་བ་ལས་ཡོངས་སུ་ཉམས་པར་མི་འགྱུར་བ་སྟེ། ཚུལ་ཁྲིམས་ཀྱི་ཕུང་པོ་དེ་
ལྟ་བུ་དང་ལྡན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་ཆོས་བཅུ་
པོ་དེ་དག་ལས་ཡོངས་སུ་ཉམས་པར་མི་འགྱུར་རོ། ། ཚུལ་ཁྲིམས་ཀྱི་ཕུང་པོ་དེ་
ལྟ་བུ་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ལྷ་རྣམས་
ཀྱིས་རྟག་ཏུ་ཕྱག་བྱས་པ་ཡིན་ནོ། ། ཀླུ་རྣམས་ཀྱིས་རྟག་ཏུ་བསྔགས་པ་ཡིན་
ནོ། ། གནོད་སྦྱིན་རྣམས་ཀྱིས་རྟག་ཏུ་བཀུར་སྟི་བྱས་པ་ཡིན་ནོ་ཞེས་བྱ་བ་
རྣམས་རྒྱས་པར་སྦྱར་རོ། ། རིགས་ཀྱི་བུ་སངས་རྒྱས་ཀྱི་ཆོས་རྣམས་ཀྱི་རྟེན་ནི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 257 །
ཚུལ་ཁྲིམས་ཡིན་ཏེ། བྱང་ཆུབ་དང་སངས་རྒྱས་ཀྱི་ཆོས་རྣམས་ནི་ཚུལ་ཁྲིམས་
ཀྱི་ཕུང་པོ་ལ་གནས་སོ། ། གང་ལ་ཚུལ་ཁྲིམས་ཡོད་པ་དེ་ལ་ནི་ཏིང་ངེ་འཛིན་
འདི་ཡོད་དོ། ། གང་ལ་ཚུལ་ཁྲིམས་ཡོད་པ་དེ་ལ་ནི་ཤེས་རབ་འདི་ཡོད་དོ། །
གང་ལ་ཚུལ་ཁྲིམས་ཡོད་པ་དེ་ལ་ནི་རྣམ་པར་གྲོལ་བའི་ཡེ་ཤེས་མཐོང་བ་འདི་
ཡོད་དོ། །
རིགས་ཀྱི་བུ་དེ་ལ་གང་ཉོན་མོངས་པ་རྣམས་རབ་ཏུ་ཞི་བའི་ཚུལ་ཁྲིམས་
ནི་གང་ཡིན། ཅིའི་ཕྱིར་ན་ཉོན་མོངས་པ་རྣམས་ཞེས་བྱ་ཞེ་ན། ཉོན་མོངས་
པར་བྱེད་པས་ན་ཉོན་མོངས་པ་རྣམས་ཏེ། འདི་ལྟར་ཁམས་གསུམ་དུ་སེམས་
ཅན་རྣམས་ཉོན་མོངས་པར་བྱེད་པས་ན་ཉོན་མོངས་པ་རྣམས་ཞེས་བྱའོ། ། དེ་
དག་ཞི་བར་བྱེད་པ་ཞེས་བྱ་བ་གང་ཞེ་ན། གང་རྟོག་པ་མེད་པ་དང་རྣམ་པར་
རྟོག་པ་མེད་པ་དང་ཡོངས་སུ་རྟོག་པ་མེད་པ་དང་། རྒྱུ་བ་མེད་པ་དང་སྐྱེ་བ་
མེད་པ་དང་ཀུན་ཏུ་རྟོག་པ་མེད་པ་དང་ཡིད་ལ་བྱེད་པ་མེད་པ་སྟེ་འདི་ནི་ཉོན་
མོངས་པ་རྣམས་རྣམ་པར་ཞི་བ་ཞེས་བྱའོ། ། རིགས་ཀྱི་བུ་བྱང་ཆུབ་སེམས་
དཔའ་སེམས་དཔའ་ཆེན་པོ་གང་སུ་དག་ཉོན་མོངས་པ་རབ་ཏུ་ཞི་བར་མི་ཤེས་
པ་དེ་དག་གི་ཚུལ་ཁྲིམས་ཀྱི་ཕུང་པོ་ནི་ཡོངས་སུ་དག་པ་མ་ཡིན་ནོ། ། དེ་ཅིའི་
ཕྱིར་ཞེ་ན། དེ་དག་ནི་ཚངས་པའི་འཇིག་རྟེན་དུ་སོང་ཡང་ཉོན་མོངས་པ་དང་
བཅས་པར་ཟད་དོ། ། དེ་དག་ནི་སྲིད་པའི་རྩེ་མོར་སོང་ཡང་ཉོན་མོངས་པ་
དང་བཅས་པར་ཟད་དོ། ། རིགས་ཀྱི་བུ་དེ་བས་ན་རྣམ་གྲངས་འདིས་ཀྱང་ཁྱོད་
ཀྱིས་གང་ལ་ཁམས་གསུམ་པའི་ཉོན་མོངས་པ་རྣམས་མེད་པ་དེའི་ཚུལ་ཁྲིམས་ཀྱི་
ཕུང་པོ་ནི་ཡོངས་སུ་དག་པ་ཡིན་པར་དེ་ལྟར་རིག་པར་བྱའོ་ཞེས་སོ། ། ཚུལ་
ཁྲིམས་མ་བསྲུང་བའི་ཉེས་དམིགས་མི་དགེ་བ་བཅུའི་ལས་ཀྱི་ལམ་གྱི་གནོད་པ་ནི།
དམ་པའི་ཆོས་དྲན་པ་ཉེ་བར་གཞག་པ་ལས། རྣམ་པར་སྨིན་པ་དྲག་པོ་འབྱུང་



258 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བ་ལྟ་བུར་ལྟ་སྟེ། དེ་ལས་ཅུང་ཟད་ཙམ་ཞིག་བརྗོད་པར་བྱའོ། ། སྲོག་གཅོད་
པའི་རྣམ་པར་སྨིན་པ་ཅུང་ཟད་ཅིག་སྨོས་པ་འདི་ལྟ་སྟེ། མེ་ལྕེ་ལས་རྒྱུ་བ་ཞེས་
བྱ་བའི་བྱ་ནི་གང་དག་མེའི་རྩེ་མོ་ལ་གནས་ཀྱང་མི་ཚིག་པ་སྟེ་ཤིན་ཏུ་དགའ་ཞིང་
སེམས་ཅན་དམྱལ་བ་པ་རྣམས་ཀྱི་མགོ་བརྟོལ་ནས་ཁྲག་འཐུང་ངོ༌། ། ཐོད་པའི་
ཕྲག་ན་རྒྱུ་བ་ཞེས་བྱ་བའི་བྱ་ནི་གང་དག་ཀླད་པ་བརྡོལ་ནས་རབ་ཏུ་འབར་ཞིང་
ཀླད་རྒྱས་འཐུང་བའོ། ། ལྕེའི་ཤ་ཟ་བ་ཞེས་བྱ་བའི་བྱ་ནི་གང་དག་ལྕེ་དྲལ་ནས་
མངོན་དུ་ཟ་སྟེ་ལྕེ་རེ་ཟོས་ཤིང་ཟོས་ཀྱང་ཡང་སྐྱེས་ཏེ་པདྨའི་འདབ་མས་ཀྱང་
ཆེས་འཇམ་མོ། ། དེ་ལྟར་དོན་དང་མཐུན་པའི་མིང་ཅན་ནོ། ། སོ་འབྱིན་པ་
ཞེས་བྱ་བ་དང་། མགུལ་པའི་མིད་པ་འདྲེན་ཞེས་བྱ་བ་དང་། གློ་བ་ལ་གནས་
པ་དང་། ཕོ་བ་བཟའ་བ་དང་། མཆིན་པ་བཟློག་པ་དང་། རྒྱུ་མའི་ནང་ཁྲིམ་
བཟའ་བ་དང་། སྒལ་ཚིགས་ལ་དགའ་བ་ཞེས་བྱ་བ་དང་། གཤིས་ཀྱི་གསང་བ་
པ་ཞེས་བྱ་བའི་བྱ་རྣམས་ནི་གང་དག་གཤིས་ཀྱི་དམིགས་ཕུག་ནས་གཤིས་རྣམས་
གྲེད་ཕྲག་ཏུ་ཞུགས་ནས་དུ་བ་རྣམས་ཀྱི་རྐང་གི་སྙིང་ཁུ་འཐུང་བའོ། ། ཁབ་ཀྱི་
བུ་ག་ཞེས་བྱ་བའི་བྱ་ནི་གང་དག་ཁབ་ལྟ་བུའི་མཆུས་ཁྲག་འཐུང་བའོ། ། དེ་
བཞིན་དུ་པགས་པའི་ཕྲག་ན་གནས་པ་དང་པགས་པ་དྲུག་ཟ་བ་དང༌། སྡེར་
མོས་འདྲད་པ་དང་ཚིལ་ཟ་བ་དང་། རྒྱུས་པ་འདོན་པ་དང་སྐྲ་ཤད་འཛིངས་པ་
ཞེས་བྱ་བའི་བྱ་རྣམས་ནི་གང་དག་སྐྲ་རྩ་ནས་འདོན་པའོ། ། དེ་ལྟར་དེ་མནར་
མེད་པའི་ཕྱོགས་གཅིག་ན་བྱ་འདབ་འཇིགས་ཞེས་བྱ་བ་དཔག་ཚད་སུམ་འབུམ་
པར་འགྱུར་ཏེ་བྱ་དེ་དག་དང་སེམས་ཅན་དམྱལ་བའི་བྱ་གཞན་དག་ལྷན་ཅིག་ཏུ་
དེ་ལ་ལོ་བརྒྱ་སྟོང་དུ་མ་ཟ་ཡང་སྐྱེའོ། ། དེ་བརྒྱ་ཞིག་ལ་དེ་ནས་ཐང་ཡང་དེ་སྡུག་
བསྔལམང་པོས་བསྐོར་ཏེ་ས་ཕྱོགས་གཉིས་པ་གཡང་སའི་ངམ་གྲོག་ཅེས་བྱ་བ་
དེར་འགྲོ་ཞིང་མགོན་ཚོལ་སྐྱབས་ཚོལ་དཔུང་གཉེན་ཚོལ་ལོ། ། ཁོ་ར་ཁོར་ཡུག་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 259
ཏུ་མེའི་ཕུང་པོ་བཅུ་གཅིག་གིས་བསྐོར་ཏེ། ལས་ཀྱི་ཞགས་པས་བཅིངས་ཤིང་
གྲོགས་མེད་ལ་དགྲ་རྣམས་ཀྱིས་ཁོ་ར་ཁོར་ཡུག་ཏུ་བསྐོར་ཏེ་དགོན་པར་ཕྱིན་
ཏོ། ། སེམས་ཅན་དམྱལ་བའི་ཚོགས་ཐམས་ཅད་པས་ཆེས་ལྷག་པའི་སྡུག་
བསྔལསྙེགས་ཤིང་ངམ་གྲོག་ཅེས་བྱ་བའི་གཡང་སའི་ཕྱོགས་སུ་རྒྱུགས་ཏེ་ལྟུང་
ནས་རྐང་པ་ཤིན་ཏུ་ཞུའོ། ། བཏེག་ན་ནི་ཡང་ཤིན་ཏུ་གཞོན་ཞིང་ཤིན་ཏུ་
འཇམ་པར་སྐྱེལ། ཚོར་བ་དྲག་པོ་མི་ཟད་པ་རྣམས་ཀྱིས་ཉེན་ཏོ། ། དེ་ལྟར་
འཇིགས་པས་དཀྲུགས་པའི་བཞིན་དུ་གྱུར་ནས། རྐང་ལག་དང་ཡན་ལག་དང་
ཉིང་ལག་ཐམས་ཅད་རབ་ཏུ་ཞུ་བ་དེ་ལ་ས་ཕྱོགས་དེར་ངམ་གྲོག་ཅེས་བྱ་བའི་
གཡང་ས་འབྱུང་སྟེ། དེ་ཕྱོགས་དེར་ལྷུང་ཞིང་དམའ་བ་ནས་དཔག་ཚད་སུམ་
འབུམ་དུ་གཡང་དུ་ལྟུང་ངོ་། ། ཡང་ལས་ཀྱིས་བྱས་པའི་རླུང་གིས་བཏེག་ནས་
དེ་མི་ལྷུང་ཞིང་། བྱ་ཀང་ཀ་དང་ཁྭ་དང་བྱ་རྒོད་དང་འུག་པ་རྣམས་ཟའོ། །
དེ་ལྟར་བཏེག་ཅིང་ལྷུང་བ་དེ་ལ་ལོ་བརྒྱ་སྟོང་ཕྲག་དུ་མ་འདའ་བར་འགྱུར་
རོ། ། བརྒྱ་ཞིག་ན་དེ་ནས་ཐར་ཀྱང་ཡོངས་སུ་བསྐོར་བའི་འཁོར་ལོའི་མཚན་
མའི་ཕྲག་གཅེས་བྱ་བའི་ཕྱོགས་སུ་རྒྱུགས་ཏེ། ཕྱོགས་དེར་འཁོར་ལོ་རྡོ་རྗེའི་ལྟེ་
བ་ཅན་མེ་ལྕེ་རྣོན་པོ་འབར་བ་མྱུར་དུ་བསྐོར་པའི་འཁོར་ལོ་སྟོང་འབྱུང་བར་
འགྱུར་ཏེ། དེ་དེར་སོང་མ་ཐག་ཏུ་ལུས་ལ་འཁོར་ལོ་དེ་དག་བབ་ནས་འཁོར་
རོ། ། དེ་བཞིན་དུ་སྦྱར་ཏེ་ཡན་ལག་སོ་སོ་ཐམས་ཅད་ཀྱང་བཤིག་ནས་བསྲེག་གོ།
དེའི་རྐང་མཐིལ་ནས་ནི་ གསལ་ ཤིང་ གིས་ འབིགས་ སོ། ། དེ་ ལྟར་ གནད་
འཇོམས་པའི་རི་ལ་གནད་འཇོམས་པའི་སྲོག་ཆགས་སུ་འགྱུར་བ་རྣམས་ཀྱིས་ཕྱི་
ནང་རྡུལ་ཕྲ་རབ་ཙམ་ཡན་ཆད་ཀྱང་ཟོས་པར་འགྱུར་རོ། ། ཟོས་ཤིང་ཟོས་ནས་
ཀྱང་ཤིན་ཏུ་གཞོན་པར་སྐྱེའོ། ། ཤིན་ཏུ་གཞོན་པ་ལ་ཡང་སྡུག་བསྔལ་དྲག་པོ་
འབྱུང་བར་འགྱུར་ཏེ། ཟོས་ཤིང་ཟོས་ནས་ཀྱང་དེ་ལ་ཤས་ཆེས་ཆེ་བར་སྐྱེ་བར་



260 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འགྱུར་ཏེ། སྲོག་གཅོད་པ་བྱས་ཤིང་བསགས་པ་དེའི་འབྲས་བུ་ནི་དེ་ཡིན་
ནོ། ། མ་བྱིན་པ་ལེན་པའི་རྣམ་པར་སྨིན་པ་གསུངས་པ་འདི་ལྟར་ཉེས་པར་
བྱས་པའི་ལས་ཀྱི་མཐའ་བྱེད་ལ་དེ་མགལ་མེ་བསྐོར་བ་དང་སྤྲུལ་པ་དང་དྲི་ཟའི་
གྲོང་ཁྱེར་དང་སྨིག་རྒྱུ་ལྟ་བུའི་ནོར་ཆེན་པོར་གྱུར་པ་རིན་པོ་ཆེ་དང་གོས་དང་
ནོར་དང་འབྲུ་མང་པོ་མཐོང་སྟེ། ཆགས་པས་ཟིལ་གྱིས་རྨོངས་པར་གྱུར་པ་སྟེ།
འདི་ནི་བདག་གི་ཡིན་ནོ་སྙམ་དུ་སེམས་ཏེ་དེ་ལྟར་རྨོངས་པ་སྡིག་པ་བྱེད་པ་དེ་མེ་
མདག་དང་ལྕི་སྐམ་གྱི་མེ་རབ་ཏུ་འབར་བ་འབོགས་ནས་ནོར་ཡོད་པ་དེར་རྒྱུགས་
པ་དང་། དེ་གཤིན་རྗེའི་མི་ལས་ཀྱིས་བྱས་པ་རྣམས་ཀྱིས་གཟུང་ནས་མཚོན་ཆ་
འབར་བའི་ནང་དུ་ ཁྲིད་དེ་ཡན་ ལག་ དང་ ཉིང་ལག་ ཐམས་ཅད་ གཤེགས་
བཏུབས་ནས་བསྲེགས་ཏེ་རུས་པ་འབའ་ཞིག་ལུས་པར་བྱེད་དོ། ། དེ་ལྟ་བུའི་
གནས་སུ་སོན་ཀྱང་དེའི་ཆགས་པ་ཐོག་མ་མེད་པ་ནས་ཞུགས་པ་དེ་ཡོངས་སུ་མི་
འགྱུར་རོ་ཞེའོ། ། འདོད་པ་ལ་ལོག་པར་གཡེམ་པའི་དབང་དུ་བྱས་ཏེ་གསུངས་
པ། དེ་ལྟར་སྡིག་པ་བྱེད་པ་དེ་མཚོན་ཆའི་ཉམ་ང་བ་དེ་ལས་ཐར་ནས་མེ་མདག་
དང་ལྷན་ཅིག་ལྕི་སྐམ་གྱི་མེ་འབོགས་ཏེ་ལས་ཀྱིས་བསྐོར་བའི་ས་ཕྱོགས་ལོག་པར་
མཐོང་བ་ཞེས་བྱ་བ་གཞན་དུ་འགྲོའོ། ། དེར་ཡང་དྲན་པ་ཉམས་པར་འགྱུར་བ་
དེས་སྔོན་གང་དག་མཐོང་བ་ལྟ་བུ་བུད་མེད་ལས་ཀྱིས་བྱས་པ་དག་མཐོང་སྟེ།
མཐོང་ནས་ཀྱང་དེའི་འདོད་ཆགས་ཐོག་མ་མེད་པའི་དུས་ནས་གོམས་པའི་མེ་
འབྱུང་ངོ༌། ། དེ་ལྕགས་ཀྱི་བུད་མེད་དེ་དག་ག་ལ་བ་དེར་རྒྱུགས་པ་དང་།
ལས་ཀྱིས་བྱས་པ་དེ་དག་གིས་དེ་བཟུང་སྟེ། བཟུང་ནས་ཀྱང་ཁའི་མཆུ་ལ་
སོགས་པ་ཅི་ནས་ལུས་དེ་ལ་ལྷག་མ་ཡུངས་འབྲུ་ཙམ་ཡང་མི་ལུས་པ་དེ་ལྟར་ཟ་
ཞིང་ཡང་སྐྱེའོ། ། ཡང་ཟའོ་དེར་ཚོར་བ་དྲག་པོ་མི་ཟད་པ་མྱོང་ཡང་འདོད་
ཆགས་ཀྱི་མེ་དེ་ལས་མི་ལྡོག་སྟེ། བུད་མེད་དེ་དག་ག་ལ་བ་དེར་རྒྱུག་གོ ། དེའི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 261
གནོད་པ་ནི་འདོད་ཆགས་ཀྱི་མེ་ཇི་ལྟར་མི་གནོད་པ་མ་ཡིན་ནོ། ། རྡོ་རྗེ་དང་
ལྕགས་ཀྱི་བུད་མེད་དེ་དག་ཡང་ལུས་རབ་ཏུ་འབར་ཞིང་མེ་ལྕེ་འཁྲུག་པས་མི་དེ་
བཟུང་ནས་སེམས་ཅན་དམྱལ་བ་བདེའི་ལུས་ཕྱེ་མར་བཅངས་པ་བཞིན་དུ་
བཀྲུམ་ནས་སླར་འབྱུང་སྟེ་སྔ་མ་བཞིན་ནོ། ། དེ་བཞིན་དུ་སྦྱར་ཏེ། རྣམ་པ་
ཀུན་ཏུ་ནོར་འཇིག་དང་། ། ངན་སོང་རྩེ་བ་བུད་མེད་ཡིན། ། མི་གང་དག་ནི་
བུད་མེད་འདོད། ། དེ་དག་བདེ་བར་ག་ལ་འགྱུར། ། བུད་མེད་ཕུང་བར་བྱེད་
པ་སྟེ། ། འཇིག་རྟེན་འདི་དང་ཕ་རོལ་ཏུ། ། གལ་ཏེ་བདག་ལ་ཕན་འདོད་
ན། ། དེ་བས་བུད་མེད་རྣམ་པར་སྤོངས། ། ཞེས་སོ། ། བརྫུན་དུ་སྨྲ་བའི་
དབང་དུ་བྱས་ཏེ་གསུངས་པ། དེ་གཤིན་རྗེའི་མི་དེ་དག་གིས་བཟུང་སྟེ་བཟུང་
ནས་ཀྱང་དེའི་ཁ་ཕྱེ་ནས། དེ་ནས་ལྕེ་འདྲེན་ཏེ་ལས་ཀྱི་དབང་དང་བརྫུན་དུ་སྨྲ་
བ་དེའི་འབྲས་བུ་ལྕེ་དཔག་ཚད་ལྔ་བརྒྱ་བར་འགྱུར་རོ། ། དེའི་ལྕེ་འབྱུང་བའི་
དུས་ན་གཤིན་རྗེའི་མི་དེ་དག་གིས་ལྕགས་ཀྱི་མེ་རབ་ཏུ་འབར་བ་ལ་ལྡག་ཏུ་
འཇུག་གོ ། ལས་ཀྱིས་བྱས་པའི་ཐོང་གཤོལ་ཐོང་ལྕགས་འབར་བ་དང་ལྡན་པ་
སྟོང་ཡང་འབྱུང་ཞིང་། གླང་བུ་སྟོབས་དང་ལྡན་པ་རྣམས་ཀྱིས་དེའི་ལྕེ་ལ་རྨོ་
བར་འགྱུར་ཏེ། དེ་ལ་རྣག་ཁྲག་དང་སྲིན་བུ་འཛག་པའི་ཆུ་འབབ་པར་འགྱུར་
རོ། ། དེ་བཞིན་དུ་སྦྱར་ཏེ་ལྕེ་དེ་ཡང་ལྷའི་མིག་ཇི་ལྟ་བ་དེ་བཞིན་དུ་ཤིན་ཏུ་
གཞོན་པ་ནས་དེ་ཚོར་བས་ཉམ་ཐག་པའི་བར་དུ་སྟེ། མཁྱེན་ཞིང་ངུ་ལ་ཁུ་ཆོ་
འདོན་ཀྱང་དེ་ལ་སྡུག་བསྔལ་སེལ་བ་སུ་ཡང་མེད་དོ་ཞེས་རྒྱ་ཆེར་འབྱུང་ངོ་། །
དེ་ལྟར་ཚོར་བ་དྲག་པོ་མྱོང་བ་དེའི་ལྕེ་དེ་ལ་ལོ་བརྒྱ་སྟོང་དུ་མར་རྨོ་བར་འགྱུར་
ཞིང་དེའི་ལྕེ་དེ་ཇི་སྟེ་ན་ཁའི་ནང་ཆུད་དོ། ། དེ་འཇིགས་པས་དཀྲུགས་པའི་
བཞིན་དུ་གྱུར་ཅིང་གར་བབ་བབ་ཏུ་འབྲོས་སོ། ། མེ་མདག་དང་ལྕི་སྐམ་གྱི་
མེའི་ནང་དུ་ནུབ་ཅིང་ཚིག་ལ་དེ་དེ་ལྟར་ན་སྡུག་བསྔལ་གྱིས་ཉམ་ཐག་པ་ནས་



262 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྐྱབས་མེད། དཔུང་གཉེན་མེད་ཅིང་ཡང་གཤིན་རྗེའི་མི་ལག་ན་ཐོ་བ་དང་
རལ་གྲི་ཐོགས་པ་དག་འབྱུང་སྟེ། དེ་དག་གིས་མི་དེའི་ཀླད་པ་ནས་རྐང་པའི་
བར་དུ་ཕྱེ་མར་རློག་གོ་ཞེས་བྱ་བ་ལ་སོགས་པའོ། ། ཕྲ་མ་བྱེད་པའི་རྣམ་པར་
སྨིན་པ་ནི་བརྫུན་དུ་སྨྲ་བ་དང་འདྲ་སྟེ། ལྕེ་དཔག་ཚད་སུམ་བརྒྱ་པར་འགྱུར་རོ་
ཞེས་བྱ་བ་ནི་བྱེ་བྲག་གོ། ། གཤིན་རྗེའི་མི་སྙིང་རྗེ་མེད་པ་དེ་དག་གིས་ལྕེ་རབ་ཏུ་
འབར་བ་ལ་བཟུང་ནས་བཤག་པར་བྱེད་དོ། ། ཝ་དག་ཀྱང་གལ་ཏེ་ཕྱོགས་
གཞན་ནས་ཟ་ཞིང་མཆོག་ཏུ་དྲག་པའི་སྡུག་བསྔལ་མྱོང་ལ་ངུ་ཞིང་ཁུ་ཆོ་འདོན་
ཏེ་ལྕེ་མེད་པ་སྒྲ་མི་གསལ་ལོ་ཞེས་བྱ་བ་ལ་སོགས་པའོ། ། ངག་རྩུབ་པོའི་རྣམ་
པར་སྨིན་པ་གསུངས་པ། དེ་དག་གིས་དེའི་ཁ་ཕྱེ་ནས་ལྕེ་བཟུང་སྟེ་བཟུང་ནས་
ཀྱངམཚོན་རྣོན་པོས་བཅད་དེ་དེ་ཉིད་ཀྱི་ཟས་སུ་སླར་ཡང་ཁར་འཇུག་ལ་དེ་
ཡང་བཀྲེས་པས་ཉམ་ཐག་པའི་བཞིན་གྱིས་རང་གི་ཁྲག་དང་ཁ་ཆུ་ཟགས་པ་དང་
ལྕེ་དེ་ཉིད་ཟའོ། ། ལྕེ་དེ་ཡང་བཅད་ཅིང་བཅད་ནས་ཀྱང་ལས་ཀྱི་དབང་གིས་
སླར་ཡང་སྐྱེ་ཞིང་སྡུག་བསྔལ་གྱིས་ཉམ་ཐག་པས་ས་ལ་འདྲེ་ལྡོག་ཅིང་ཀུ་ཅོ་
འདོན་ཏོ། ། དེ་ལྟར་སྡུག་བསྔལ་གྱིས་ཉམ་ཐག་ཅིང་མི་དགེའི་འབྲས་བུ་གྱུར་ལ་
སྡུག་བསྔལ་གྱིས་ཉམ་ཐག་པ་དང་། དམན་པ་གྲོགས་མེད་པ་གཅིག་པུར་གྱུར་
པ། རང་གིས་བྱས་པའི་ལས་ལ་སྤྱོད་པ། དེ་ལ་གཤིན་རྗེའི་མི་རྣམས་གྱིས་རྗེས་
སུ་བསྟན་པའི་ཚིགས་སུ་བཅད་པ་སྨྲས་པ། ཁྱོད་ཀྱི་ལྕེ་ཡི་གཞུ་ཡིས་ནི། ། ངག་
རྩུབ་ཅེས་ནི་གང་བྱས་པ། ། ཁ་རོད་མེད་ཅན་མདའ་རྣོན་འཕངས། ། དེ་ཡི་
འབྲས་བུ་དེ་འོངས་སོ། ། ཞེས་འབྱུང་ངོ་། ། ཚིག་འཁྱལ་པའི་རྣམ་པར་སྨིན་
པ་གསུངས་པ། དེའི་ལྕེ་ཟངས་རབ་ཏུ་འབར་བས་སྲེག་གོ ། ལྕེ་བསྲེགས་ནས་
མགུལ་པ་སྲེག་གོ ། མགུལ་པ་བསྲེགས་ནས་རྙིང་སྲེག་གོ ། རྙིང་བསྲེགས་
ནས་རྒྱུ་མ་སྲེག་གོ ། རྒྱུ་མ་བསྲེགས་ནས་ཕོ་བ་སྲེག་གོ ། ཕོ་བ་བསྲེགས་ནས་



རབ
ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 263
ཀྱང་ཐུང་དུ་འབྱུང་ངོ་། ། གཤིན་རྗེའི་མིའི་ཚིགས་སུ་བཅད་པ། སྔ་ཕྱིའི་ཚིག་
ནི་མ་འབྲེལ་ཞིང༌། ། དོན་མེད་པ་དང་འཁྱལ་འགྱུར་ལ། ། མ་འབྲེལ་ཁྱོད་
ཀྱིས་གང་སྨྲས་པ། ། དེ་ཡི་འབྲས་བུ་འདི་འོངས་སོ། ། རྟག་ཏུ་བདེན་པ་མི་
ལྡན་དང་། ། ཁ་ཏོན་དེ་ལ་མི་བརྩོན་པ། ། དེ་ནི་མཁས་པས་ལྕེ་མིན་གྱི། །
ཤ་ཡི་དུམ་བུ་འབའ་ཞིག་མཐོང་། ། ཞེས་རྒྱ་ཆེར་འབྱུང་ངོ་། ། བརྣབ་སེམས་
ཀྱི་རྣམ་པར་སྨིན་པ་གསུངས་པ། དེ་ནས་ལས་ཀྱིས་བྱས་པའི་རྫས་གཞན་གྱིས་
ཡོངས་སུ་བཟུང་བའི་གསོབ་གསོག་སྙིང་པོ་མེད་པ་མཐོང་ནས་ལས་ཀྱི་སྐལ་བ་
མྱོང་བ་དེ་འདི་སྙམ་དུ། འདི་ནི་བདག་གི་ཡིན་ནོ་སྙམ་དུ་སེམས་ཏེ་དེ་ནས་
སེམས་ཅན་དམྱལ་བ་པ་དེ་རྫས་ག་ལ་བ་དེར་རྒྱུག་གོ ། སེམས་ཅན་དམྱལ་བ་
པ་དེས་ནོར་གང་མཐོང་བ་དེ་ནི་བརྣབ་སེམས་ཞེས་བྱ་བ་ཉིད་ཀྱི་མི་དགེ་བ་ཀུན་
ཏུ་བརྟེན་ཅིང་བསྒོམས་ལ་མང་དུ་བྱས་པ་དེའི་འབྲས་བུ་ཡིན་ཏེ། དེ་ལྟ་བུ་
མཐོང་བ་ན་བརྣབ་སེམས་མང་བ་དེའི་ལག་ནས་མཚོན་ཆ་འབྱུང་སྟེ། དེས་
དེར་རྒྱུགས་པ་དང་སེམས་ཅན་དམྱལ་བ་པ་གཞན་དེ་དག་གི་ལག་ནས་ཀྱང་
མཚོན་ཆ་རྣམས་འབྱུང་སྟེ་དེ་དག་དང་དེ་མཚོན་ཆས་འཐབ་པ་ནས་ཅི་ནས་ལུས་
ལ་ཤ་ཡུངས་འབྲུ་ཙམ་ཡང་མི་ལུས་པ་དེ་ལྟར་ཟ་ཞིང་ཀེང་རུས་ཉི་ཚེ་ལུས་པར་
བྱེད་དོ། ། དེ་བཞིན་དུ་སྦྱར་ཏེ་གཞན་དག་གི་འབྱོར་བ་མཐོང་ནས་བདག་གིར་
གྱུར་ཅིག་སྙམ་དུ་སེམས་པ་དེའི་བརྣབ་སེམས་འབྱུང་བའི་དུག་གི་འབྲས་བུ་
འོངས་སོ་ཞེས་བྱའོ། ། གནོད་སེམས་ཀྱི་འབྲས་བུ་གསུངས་པ། ལས་ཀྱི་རང་
བཞིན་གྱི་སེང་གེ་དང་གཟིགས་དང་སྦྲུལ་ཁྲོ་བས་ཟིལ་གྱིས་ནོན་པ་རྣམས་དེའི་
མདུན་དུ་འདུག་ཅིང་དེ་དག་གིས་འཇིགས་སྐྲག་ནས་གར་བབ་བབ་ཏུ་འབྲོས་
ཀྱང་། མི་དགེ་བའི་ལས་ཀྱིས་འབྲོས་ཇི་ལྟར་ནུས། དེ་དག་གིས་དེ་གཟུང་སྟེ་
བཟུང་ནས་ཀྱང་ཐོག་མར་ཀླད་པ་ལ་ཟ་བ་ནས་སྦྲུལ་མཆེ་བ་གདུག་པ་རྣམས་



264
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱིས་རྩིབས་ལོགས་ཀྱི་བར་དུ་བཟུང་ཞིང་ཟ་ལ། སྟག་རྣམས་ནི་རྒྱབ་ནས་ཟ་
བར་འགྱུར་རོ། ། རྐང་པ་ནི་མེས་སྲེག་གོ ། གཤིན་རྗེའི་མི་རྣམས་ཀྱང་རྒྱུང་
རིང་པོ་ནས་མདའ་འཕེན་ཏོ་ཞེས་རྒྱ་ཆེར་འབྱུང་ངོ༌། ། ལོག་པར་ལྟ་བའི་
འབྲས་བུ་ནི་དཔག་ཏུ་མེད་དེ་མདོར་བསྡུས་ཏེ་བརྗོད་དོ། ། མཚོན་ཆའི་ཆར་
དང་མཚོན་རྩེ་གཉིས་པ་དང་། ། རྡོ་རྗེའི་ཆར་དང་གནམ་ལྕགས་དང་རྡོའི་ཆར་
རྣམས་ཀྱིས་བཏག་ཅིང་མེའི་ཕུང་པོ་བཅུ་གཅིག་དང་། ཁ་ནས་བཀྲེས་པ་དང་
སྐོམ་པའི་མེ་འབྱུང་བས་ཀྱང་རྒྱུན་དུ་སྲེག་གོ་ཞེས་འབྱུང་ངོ་། ། གཞན་ཡང་མི་
དགེ་བས་གནས་སྐབས་དང་མཐར་ཐུག་གི་མི་འདོད་པ་ཐམས་ཅད་བསྐྱེད་དེ།
ལས་རྣམ་འབྱེད་ལས། དེ་ལ་མི་དགེ་བ་བཅུའི་ལས་ཀྱི་ལམ་འདི་དག་ཡང་དག་
པར་བླངས་པའི་རྒྱུས་ཕྱི་རོལ་གྱི་དངོས་པོ་བཅུ་རྒུད་པར་སྣང་བ་གང་ཞེ་ན།
སྲོག་གཅོད་པའི་རྣམ་པར་སྨིན་པས་ནི་སའི་མཐུ་ཡོངས་སུ་ཉམས་པར་འགྱུར་
རོ། ། མ་བྱིན་པར་ལེན་པའི་རྣམ་པར་སྨིན་པས་ནི་སེར་བ་དང་བྱི་བ་དང་སྤྲིན་
དང་མུ་གེ་ལ་སོགས་པ་འབྱུང་བར་འགྱུར་རོ། ། འདོད་པ་ལ་ལོག་པར་གཡེམ་
པའི་རྣམ་པར་སྨིན་པས་ནི་བ་ཚྭ་དང་ས་འབབ་པ་དང་རྡུལ་དང་རླུང་དང་ཆར་
དྲག་པོ་འབྱུང་བར་འགྱུར་རོ། ། བརྫུན་དུ་སྨྲ་བའི་རྣམ་པར་སྨིན་པས་ནི་དྲི་མི་
ཞིམ་པར་འགྱུར་རོ། ། ཕྲ་མ་སྨྲ་བའི་རྣམ་པར་སྨིན་པས་ནི་མཐོ་དམའ་དང་
ངམ་གྲོག་དང་། འདམ་རྫོབ་དང་གཡང་ས་དང་ལྕག་ལྕིག་དང་ངན་སྐྱུགས་ཀྱི་
ལྡན་ལྗིན་འབྱུང་བར་འགྱུར་རོ། ། ངག་རྩུབ་པོའི་རྣམ་པར་སྨིན་པས་ནི་འབྲས་
བུ་ངན་པ་དང་དེ་དག་ཏུ་མི་བཟོད་པ་དང་གསེག་མ་དང་གྱོ་མོ་དང་ཚེར་མ་ཚང་
ཚིང་དག་འབྱུང་བར་འགྱུར་རོ། ། བརྣབ་སེམས་ཀྱི་རྣམ་པར་སྨིན་པས་ནི་རྩ་
ཚང་ཚིང་དང་ནགས་ཐིབས་པོ་དང་འཁྲི་ཤིང་དང་ཚེར་མ་ཚང་ཚིང་དག་འབྱུང་
བར་འགྱུར་རོ། ། ཚིག་འཁྱལ་བའི་རྣམ་པར་སྨིན་པས་ནི་ལོ་ཐོག་ལ་སོགས་པ་



ས༔
ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 265
འབྲས་བུ་ཉུང་ངུ་འབྱུང་བར་འགྱུར་རོ། ། གནོད་སེམས་ཀྱི་རྣམ་པར་སྨིན་པས་
ནི་འབྲས་བུ་དང་ས་བོན་སྲ་བ་དང་ཁ་བ་འབྱུང་བར་འགྱུར་རོ། ། ལོག་པར་ལྟ་
བཡང་དག་པར་བླངས་པའི་རྒྱུས་ནི་འབྲས་བུ་མེད་པ་དང་ཉུང་བའི་ས་བོན་
འབྱུང་བར་འགྱུར་ཏེ། མི་དགེ་བ་བཅུའི་ལས་ཀྱི་ལམ་འདི་དག་ཡང་དག་པར་
བླངས་པའི་རྒྱུས་ཕྱི་རོལ་གྱི་དངོས་པོ་བཅུ་རྒུད་པར་སྣང་ངོ་། ། དགེ་བཅུའི་
ལས་ཀྱི་ལམ་ཡང་དག་པར་བླངས་པའི་རྒྱུས་ཕྱི་རོལ་གྱི་དངོས་པོ་བཅུ་ཕུན་སུམ་
ཚོགས་པར་སྣང་སྟེ། བཅུ་གང་ཞེ་ན། སྲོག་གཅོད་པ་སྤངས་པའི་རྣམ་པར་
སྨིན་པས་ནི་སའི་མཐུ་མེད་པར་མི་འགྱུར་རོ། ། མ་བྱིན་པར་ལེན་པ་སྤངས་
པའི་རྣམ་པར་སྨིན་པས་ནི་སེར་བ་དང་བྱི་བ་དང་མུ་གེ་ལ་སོགས་པ་འབྱུང་བ་མི་
འགྱུར་རོ། ། འདོད་པ་ལས་ལོག་པར་གཡེམ་པ་སྤངས་པའི་རྣམ་པར་སྨིན་པས་
ནི་བ་ཚྭ་དང་ས་འབབ་པ་དང་རྡུལ་དང་རླུང་དང་ཆར་དྲག་པོ་འབྱུང་བར་མི་
འགྱུརརོ། ། བརྫུན་དུ་སྨྲ་བ་སྤངས་པའི་རྣམ་པར་སྨིན་པས་ནི་དྲི་མི་ཞིམ་པ་
འབྱུང་བར་མི་འགྱུར་རོ། ། ཕྲ་མ་སྤངས་པའི་རྣམ་པར་སྨིན་པ་ནི་ངམ་གྲོག་
དང་གཡང་ས་དང་འདམ་རྫབ་དང་ངན་སྐྱུགས་ཀྱི་ལྗན་ལྗིན་གྱི་དངོས་པོ་རྣམས་
འབྱུང་བར་མི་འགྱུར་རོ། ། ངག་རྩུབ་པོ་སྤངས་པའི་རྣམ་པར་སྨིན་པས་ནི་
གསེག་མ་དང་གྱོ་མོ་དང་གྱོ་དུམ་གྱི་རེག་པ་འབྱུང་བར་འགྱུར་རོ། ། ཚིག་
འཁྱལ་བ་སྤངས་པའི་རྣམ་པར་སྨིན་པས་ནི་རྩ་ཚང་ཚིང་དང་ནགས་ཐིགས་པོ་
དང་ཚེར་མ་ཚང་ཚིང་རྣམས་འབྱུང་བར་མི་འགྱུར་རོ། ། བརྣབ་སེམས་སྤངས་
པའི་རྣམ་པར་སྨིན་པས་ནི་ལོ་ཐོག་ལེགས་པར་འབྲས་བུ་དང་བཅས་པ་འགྲུབ་
བར་འགྱུར་རོ། ། གནོད་སེམས་སྤངས་པའི་རྣམ་པར་སྨིན་པས་ནི་ལོ་ལེགས་
པར་དང་འབྲས་བུ་དང་ས་བོན་མི་ཁ་བ་དང་མི་ཚ་བ་རྣམས་འབྱུང་བར་འགྱུར་
རོ། ། ལོག་པར་ལྟ་བ་སྤངས་པའི་རྣམ་པར་སྨིན་པས་ནི་འབྲས་བུ་མེད་པ་དང་
，
，
，
-



266 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆུང་བ་མ་ཡིན་པའི་ས་བོན་རྣམས་འབྱུང་བར་འགྱུར་ཏེ། དགེ་བ་བཅུའི་ལས་
ཀྱི་ལམ་བཅུ་པོ་འདི་དག་ཡང་དག་པར་བླངས་པའི་རྒྱུས་ཕྱི་རོལ་གྱི་དངོས་པོ་
བཅུ་པོ་འདི་དག་ཕུན་སུམ་ཚོགས་པར་སྣང་ངོ་། ། བྲམ་ཟེའི་ཁྱེའུ་སྲོག་གཅོད་
པ་ལ་ཉེས་དམིགས་བཅུ་པོ་འདི་དག་རིག་པར་བྱ་སྟེ། བཅུ་གང་ཞེ་ན། དགྲ་
མང་བ་དང་། མཐོང་ན་ཡིད་དུ་མི་འོང་བ་དང༌། སྡིག་པ་རྣམས་སེམས་པ་
དང༌། དེ་ལ་སེམས་ཅན་རྣམས་འཇིགས་པར་འགྱུར་བ་དང་། མི་བདེ་བཞིན་
ཉལ་ཞིང་མི་བདེ་ཞིང་ སད་པ་དང་། སྡིག་པ་ཅན་གྱི་རྨི་ལམ་རྨི་བ་དང་།
རྨུགས་ཏེ་འཆི་དུས་བྱེད་པར་འགྱུར་བ་དང་། འགྱོད་པར་འགྱུར་བ་དང་། ཚེ་
ཐུང་བར་འགྱུར་བའི་ལས་བྱེད་ཅིང་བསོག་པ་དང་། ལུས་ཞིག་ནས་ཤི་བའི་
འོག་ཏུ་ངན་སོང་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེ་
བར་འགྱུར་རོ། ། མ་བྱིན་པ་ལེན་པར་ཉེས་དམིགས་བཅུ་དང་ལྡན་པར་རིག་
པར་བྱ་སྟེ། བཅུ་གང་ཞེ་ན། འཁོར་བཅུགས་སུ་འགྱུར་བ་དང་། དོགས་པར་
འགྱུར་བ་དང་། དུས་མི་ཡིན་པར་འགྱུར་བ་དང་། དགོང་ཀར་རྒྱུ་བ་དང་།
སྡིག་པའི་གྲོགས་པོས་ཡོངས་སུ་ཟིན་པ་དང་། དགེ་བའི་བཤེས་གཉེན་གྱིས་
ཡོངས་སུ་སྤངས་པ་དང་། ཚུལ་ཁྲིམས་འཆལ་བ་དང་། རྒྱལ་པོའི་གནོད་པ་
དང་། ཆད་པའི་གནོད་པ་འབྱུང་བར་འགྱུར་བ་དང་། ལོངས་སྤྱོད་ཀྱིས་
ཕོངས་པར་འགྱུར་བའི་ལས་བྱེད་ཅིང་བསོག་པ་དང་། ལུས་ཞིག་ནས་ཤི་བའི་
འོག་ཏུ་ངན་སོང་འགྲོ་ལོག་པར་ལྟུང་བ་སེམས་ཅན་དམྱལ་རྣམས་སུ་སྐྱེ་བར་
འགྱུར་རོ། ། འདོད་པ་ལ་ལོག་པར་གཡེམ་པ་ལ་ཉེས་དམིགས་བཅུར་རིག་པར་
བྱ་སྟེ། བཅུ་གང་ཞེ་ན། གང་གི་ཆུང་མ་ལ་ཉལ་པོ་བྱེད་པ་དེ་དག་དེ་ལ་གླགས་
ཚོལ་བར་འགྱུར་བ་དང་། དེ་ཆུང་མ་ལ་རྩོད་པར་འགྱུར་བ་དང་། དེའི་མི་
དགེ་བའི་ཆོས་འཕེལ་བར་འགྱུར་བ་དང་། དེའི་དགེ་བའི་ཆོས་ཡོངས་སུ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 267
འགྲིབ་ཅིང་ཡོངས་སུ་ ཟད་ པར་འགྱུར་བ་དང་། བདག་མ་སྦས་ ཤིང་མ་
བསྲུངས་པ་དང་། དེའི་བུ་དང་ཆུང་མ་དང་ནོར་རྣམས་མ་སྦས་ ཤིང་མ་
བསྲུངས་པ་དང་། དོགས་པར་འགྱུར་བ་དང་། མཛའ་བཤེས་དང་བློན་པོ་
དང་ཉེ་དུ་དང་སྣག་གི་གཉེན་མཚམས་རྣམས་ཡིད་མི་རྟོན་པ་དང་། བྱ་བ་བྱེད་
པ་དང་བཅས་པར་འགྱུར་བའི་ལས་བྱེད་ཅིང་བསོག་པ་དང་། ལུས་ཞིག་ནས་
ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་
སུ་སྐྱེ་བར་འགྱུར་རོ། ། བརྫུན་དུ་སྨྲས་པ་ལ་ཉེས་དམིགས་བཅུར་རིག་པར་བྱ་
སྟེ། བཅུ་གང་ཞེ་ན། དེ་ཁ་མིན་པར་གྱུར་པ་དང་། དེའི་ལུས་ལ་ལྷ་རྣམས་
འཕང་བ་དང་། མི་མ་ཡིན་པ་རྣམས་ཀྱིས་དེ་ལ་གླགས་རྙེད་པ་འགྱུར་བ་དང་།
བདེན་པར་སྨྲས་ཀྱང་དེ་ལ་སུས་ཀྱང་ཡིད་ཆེས་པར་མི་འགྱུར་བ་དང་། བརྫུན་
དུ་སྨྲ་བར་འགྱུར་བ་དང༌། ཡིད་ཆེས་པར་བྱ་བའི་གནས་རྣམས་མཁས་པ་
རྣམས་སུ་ལ་དྲི་བར་བྱ་བར་མི་སེམས་པ་དང་། དེའི་བདེན་པ་མ་ཡིན་པའི་
བསྔགས་པ་དང་བརྗོད་པ་དང་སྒྲ་དང་ཚིགས་སུ་བཅད་པ་མ་ཡིན་པ་འབྱུང་བ་
དང་བཟུང་བའི་ཚིག་ཏུ་མི་འགྱུར་བ་དང་། སྐུར་བ་འདེབས་པར་འགྱུར་བའི་
ལསབྱེད་ཅིང་བསོག་པ་དང་། ལུས་ཞིག་ནས་ཤི་བའི་འོག་ཏུ་ངན་སོང་ངན་
འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེའོ། ། འབྲུའི་ཆང་དང་
སྦྱར་བའི་ཆང་བག་མེད་པའི་གནས་ལ་ཉེས་དམིགས་སུམ་ཅུ་རྩ་དྲུག་ཏུ་རིག་པར་
བྱ་སྟེ། སུམ་ཅུ་རྩ་དྲུག་གང་ཞེ་ན། ཚེ་འདི་ལ་ནོར་ཟད་པ་དང་། ནད་ཀྱི་
གཞིར་གྱུར་པ་དང་། འཐབ་པ་དང་། འཚང་འབྲུ་བ་དང་། རྩོད་པ་འཕེལ་
བ་དང་། སྦ་བའི་གནས་སྟོན་པ་དང་། མི་སྙན་པ་བསྐྱེད་པ་དང་། ཤེས་རབ་
ཉམས་པར་བྱེད་པ་དང་། མ་ཐོབ་པའི་ལོངས་སྤྱོད་རྣམས་མི་ཐོབ་པ་དང་།
ལོངས་སྤྱོད་ཐོབ་པ་རྣམས་ལས་ཡོངས་སུ་ཉམས་པར་འགྱུར་བ་དང་། གསང་



268 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བ་རྣམས་བརྗོད་པ་དང་། ལས་སུ་བྱ་བ་རྣམས་ཡོངས་སུ་ཉམས་པ་དང་། མྱ་
ངན་གྱི་རྩ་བར་འགྱུར་བ་དང་། ཉམ་ཆུང་བར་འགྱུར་བ་དང་། མར་མི་འཛིན་
པར་འགྱུར་བ་དང་། ཕར་མི་འཛིན་པར་འགྱུར་བ་དང་། དགེ་སྦྱོང་དུ་མི་
འཛིན་པར་འགྱུར་བ་ དང་། བྲམ་ཟེར་མི་ འཛིན་ པར་ འགྱུར་ བར་ དང་།
རིགས་ཀྱི་གཙོ་བོ་ལ་རིམ་གྲོ་མེད་པར་འགྱུར་བ་དང་། སངས་རྒྱས་ལ་གུས་པར་
མི་འགྱུར་བ་དང་། ཆོས་ལ་གུས་པར་མི་འགྱུར་བ་དང་། དགེ་འདུན་ལ་གུས་
པར་མི་འགྱུར་བ་དང་། སྡིག་པའི་གྲོགས་པོས་ཡོངས་སུ་ཟིན་པར་འགྱུར་བ་
དང་། དགེ་བའི་བཤེས་གཉེན་གྱིས་རྣམ་པར་སྤངས་པ་དང་། ངོ་ཚ་མེད་པར་
འགྱུར་བ་དང་། འཛེམ་པ་མེད་པར་འགྱུར་བ་དང་། དབང་པོ་སྒོ་མ་བསྡམས་
པར་འགྱུར་བ་དང་། བུད་མེད་ལ་ཤིན་ཏུ་བག་མེད་པར་འགྱུར་བ་དང་། སྐྱེ་
བོ་མང་པོའི་ཡིད་དུ་མི་འོང་བར་འགྱུར་བ་དང་། སྐྱེ་བོ་མང་པོ་དང་མི་མཐུན་
པ་དང་། ཉེ་དུ་དང་སྣག་གི་གཉེན་མཚམས་བཙུན་པ་རྣམས་ཀྱིས་སྨད་པར་
འགྱུར་བ་དང་། དམ་པའི་ཆོས་མ་ཡིན་པར་ཡོངས་སུ་འཛིན་པ་དང་། དམ་
པའི་ཆོས་ཡོངས་སུ་སྤངས་པ་དང་། མཁས་པ་རྣམས་དེ་ལ་ཡིད་མི་འཇོག་པར་
སེམས་པ་དང་། བག་བྱ་བ་ལ་གཡེལ་བ་དང་། དེ་མྱ་ངན་ལས་འདས་པ་ལ་ཡི་
རངས་པར་མི་འགྱུར་བ་དང་། མོས་པར་མི་འགྱུར་བའི་ལས་བྱེད་ཅིང་བསོག་
པ་དང་། ལུས་ཞིག་ནས་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་
སེམས་ཅན་དམྱལ་བ་རྣམས་སུ་སྐྱེའོ། ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་
སྐབས་ཀྱི་མདོ་སྦྱར་བའོ། ། །
གསུམ་པ་བཟོད་པ་ནི། ཆོས་ཡང་དག་པར་སྡུད་པའི་མདོ་ལས་རྣམ་
པ་གསུམ་གསུངས་ཏེ། སྡུག་བསྔལ་དང་དུ་ལེན་པའི་བཟོད་པ་དང༌། ཆོས་
ངེས་པར་སེམས་པའི་བཟོད་པ་དང་། གཞན་གྱིས་གནོད་པར་བྱས་པ་ལ་ཇི་མི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 269
སྙམ་པའི་བཟོད་པའོ་ཞེས་འབྱུང་ངོ༌། ། དེ་ལ་སྡུག་བསྔལ་དང་དུ་ལེན་པའི་
བཟོད་པ་ནི། མི་མཐུན་པའི་ཕྱོགས་མི་འདོད་པ་དང་འཕྲད་པའི་སྡུག་བསྔལ་
གྱིས་འཇིགས་པ་དང་། འདོད་པ་དང་མི་ལྡན་པར་གྱུར་པས་བདེ་བ་ལ་ཆགས་
ཏེ་དེ་གཉིས་ཀྱིས་ཡིད་མི་བདེ་བར་འགྱུར་རོ། ། དེ་ལས་ཞེ་སྡང་དང་ཞུམ་པ་
འབྱུང་ངོ་། ། དེ་བས་ན་ཟླ་བ་སྒྲོན་མའི་མདོ་ལས་ཀྱང་། བདེ་བ་ལ་མི་ཆགས་
པ་དང་སྡུག་བསྔལ་ལ་མི་ཕྱོགས་པར་མི་བྱའོ་ཞེས་གསུངས་སོ། ། དཀོན་མཆོག་
སྤྲིན་གྱི་མདོ་ལས་ཀྱང་། གང་ནང་གི་མྱ་ངན་དང་སྨྲེ་སྔགས་འདོན་པ་དང་སྡུག་
བསྔལ་བ་དང་ཡིད་མི་བདེ་བ་དང་འཁྲུག་པ་དེ་དག་བཟོད་ཅིང་དང་དུ་ལེན་ནོ་
ཞེས་གསུངས་སོ། ། འཕགས་པ་དྲག་ཤུལ་ཅན་གྱིས་ཞུས་པ་ལས་ཀྱང་གསུངས་
པ་ཏེ། ཁྱིམ་བདག་གཞན་ཡང་བྱང་ཆུབ་སེམས་དཔའ་ཁྱིམ་པའི་རྗེས་སུ་ཆགས་
པ་དང་ཁོང་ཁྲོ་བ་མེད་པས་འཇིག་རྟེན་གྱི་ཆོས་བརྒྱད་ལ་མཉམ་པ་ཉིད་ཐོབ་
པར་བྱའོ། ། དེས་ལོངས་སྤྱོད་རྙེད་དམ་ཆུང་མ་དང་བུ་རྙེད་དམ་ནོར་དང་འབྲུ་
དང་རྫས་རྙེད་ཀྱང་ཁེངས་པར་མི་བྱ་དགའ་བར་ཡང་མི་བྱའོ། ། ཐམས་ཅད་མ་
འབྱོར་ཀྱང་དེ ས་ཞུམ་པར་མི་བྱའོ། ། ཡི་མུག་པར་ཡང་མི་བྱའོ། ། དེས་འདི་
ལྟར་བརྟག་པར་བྱ་སྟེ། འདུས་བྱས་ཐམས་ཅད་ནི་སྒྱུ་མ་བྱས་པ་རྣམ་པར་
བསྒྲུབས་པས་སོ་སོར་ཉེ་བར་གནས་པའི་མཚན་ཉིད་དོ། ། འདི་ལྟ་སྟེ། ཕ་མ་
དང་ཆུང་མ་དང་བྲན་དང་ལས་བྱེད་པ་དང་ཞོ་ཤས་འཚོ་བ་དང་མཛའ་བཤེས་
དང་བློན་པོ་དང་ཉེ་དུ་དང་སྣག་གི་གཉེན་མཚམས་དེ་དག་ནི་ལས་ཀྱི་རྣམ་པར་
སྨིན་པས་འགྲུབ་པ་ཡིན་ཏེ་དེ་དག་ཀྱང་བདག་གི་མ་ཡིན་ནོ། ། བདག་ཀྱང་དེ་
དག་གི་མ་ཡིན་ནོ་ཞེས་འབྱུང་ངོ་། ། ཡང་། གལ་ཏེ་གཉེན་པོ་བྱར་ཡོད་
ན། ། དེ་ལ་ཅིའི་ཕྱིར་ཡིད་མི་བདེ། ། ཅི་སྟེག་གཉེན་པོར་བྱར་མེད་ན། ། དེ་
ལ་ཅིའི་ཕྱིར་ཡིད་མི་བདེ། ། ཡིད་མི་བདེ་དང་ཁྲོས་རྒྱལ་བ། ། གཉེན་པོ་ལ་ནི་



270 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྨོངས་པར་འགྱུར། ། ཞུམ་པའི་ཕྱིར་ན་སྤྲོ་བ་མེད། ། རྒུད་པ་ཆེན་པོས་ཟིན་
པར་འགྱུར། ། དེ་སེམས་པས་ན་ཡུད་ཡུད་ལའང་། ། ཚེ་ནི་ཐུང་བར་འགྱུར་
བ་ཡིན། ། དེ་ལྟ་བས་ན་དོན་མེད་པ། ། གནོད་པ་བཞིན་དུ་གོམས་པར་
སྤངས། ། ཡིད་མི་བདེ་ཡང་ཇི་ལྟར་ཐོབ་ཅེ་ན། སྤང་བ་དང་ཤིན་ཏུ་གཉེན་
པའི་སེམས་བོར་བས་ཏེ། དྲག་ཤུལ་ཅན་གྱིས་ཞུས་པ་ལས། ཇི་སྐད་དུ་།
ཤིང་བལ་གྱི་འདབ་མ་ལྟ་བུའི་སེམས་དང་བྲལ་བར་བྱའོ་ཞེས་གསུངས་པ་ལྟ་
བུའོ། ། འཕགས་པ་སྡོང་པོ་བཀོད་པ་ལས་ཀྱང་གསུངས་ཏེ། བུ་ཁྱོད་ཀྱིས་
ཉོན་མོངས་པ་ཐམས་ཅད་གཞོམ་པའི་ཕྱིར་ཐུབ་པར་དཀའ་བའི་སེམས་བསྐྱེད་
པརབྱའོ། ། མངོན་པར་ཞེན་པ་ཐམས་ཅད་གཞི་གང་ཡིན་པའི་ཕྱིར་གཞན་
གྱིས་མི་ཐུབ་པའི་སེམས་བསྐྱེད་པར་བྱའོ། ། མི་མཐུན་པའི་བསམ་པ་ཅན་གྱི་
སེམས་ཅན་རྒྱ་མཚོའི་ཀློང་འཁྱིལ་བའི་འཆི་བར་མི་འཁྲུགས་པའི་སེམས་བསྐྱེད་
པར་བྱའོ་ཞེས་འབྱུང་ངོ་། ། གོམས་པར་གྱུར་ན་དཀའ་བ་ཅུང་ཟད་ཀྱང་མེད་
དེ། འདི་ལྟར་ཤིན་ཏུ་བླུན་པ་དང་ཁུར་ཙ་བ་དང་མཉན་པ་དང་ཞིང་པ་ལ་
སོགས་བ་སྡུག་བསྔལ་ལས་གོམས་པ་དང་། འབྲས་བུ་དངོས་པོ་ཤིན་ཏུ་ཆུང་ངུ་
ལཡང་ཡུན་རིང་པོ་ནས་རྨད་དུ་གྱུར་པའི་མཚན་མ་ཅན་གྱི་སེམས་སྐྱིད་ལུག་
པས་ཟིལ་གྱིས་མི་ནོན་ན། འཁོར་བའི་བདེ་བ་ཐམས་ཅད་དང་བྱང་ཆུབ་
སེམས་དཔའི་བདེ་བ་བླ་ན་མེད་པའི་གོ་འཕང་བྱེད་པའི་འབྲས་བུ་ལས་ཐམས་
ཅད་ལྟ་སྨོས་ཀྱང་ཅི་དགོས། འདི་ལྟར་ཕལ་པ་དག་ཀྱང་ཅུང་ཟད་གནོད་པ་
བྱེད་པ་བདག་གི་ཉེས་པར་བྱས་པས་བཅོམ་པ་རང་གི་འཆི་བ་རྣམས་སུ་བསྙུན་
དྲག་པོ་མྱོང་ཡང་རྒོལ་ཞིང་གཡུལ་དུ་འཇུག་ན་ཡུན་རིང་བ་མི་འདོར་བཞིན་དུ།
གནོད་པར་བྱེད་པ་སྡུག་བསྔལ་བས་རྙེད་པའི་དགེ་བའི་ནོར་ཉུང་བ་རྐུ་བ་སེམས་
ཅན་དམྱལ་བའི་ཁྱི་དང་རྔོན་པར་གྱུར་བ་སྲིད་པའི་བཙོན་ར་བསྲུང་བ་འབྱུང་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། _271
བའི་ལམ་གྱི་ཕྱོགས་མ་རུངས་པར་བྱེད་པ་མཐུན་པ་འདྲས་ཀྱང་གནོད་པ་དྲག་པོ་
བྱེད་ལ་བརྟག་པ། གནོད་པ་མ་བྱས་པར་དགྲར་གྱུར་པ། གཏོང་མི་མྱོང་བ་
རྟོག་པས་དམ་དུ་སྦྲེལ་བའི་དགྲ་བོ་ཉོན་མོངས་པའི་དགྲ་རྣམས་ལ་རྒལ་བར་སྤྲོ་
བ་དང་སྡུག་བསྔལ་ལ་ཇི་མི་སྙམ་པར་བལྟ་ཅིའི་ཕྱིར་མི་བྱ། ས་གསུམ་ལས་རྣམ་
པར་རྒྱལ་བར་བྱ་བར་བྱ་བས་བདུད་རི་ཁྲོད་པས་ཟིན་པའི་འགྲོ་བ་རྣམས་ཐར་
པརབྱ་བའི་ཕྱིར་གཡུལ་ངོར་འཇུག་པ་ན་བྱའོ། ། དེ་ལ་སྡུག་བསྔལ་ཆུང་ངུ་
ནས་གོམས་པར་བྱ་བ་སྔོན་དུ་བཏང་ན་དཀའ་བ་བཞིན་དུ་དཀའ་བ་ལའང་
གོམས་པ་འགྲུབ་སྟེ། དཔེར་ན་གོམས་པའི་དབང་གིས་སེམས་ཅན་ཐམས་ཅད་
སྡུག་བསྔལ་ལ་བདེ་བར་ཤེས་པ། དེ་བཞིན་དུ་སྡུག་བསྔལ་འབྱུང་བ་ཐམས་
ཅད་ལ་བདེ་བར་འདུ་ཤེས་པ། ཉེ་བར་བཞག་པ་གོམས་པའི་འདུ་ཤེས་ཉིད་དུ་
ཉེ་བར་གནས་སོ་ཞེས་འབྱུང་ངོ་། ། དེ་ལྟར་ན་རྒྱུ་མཐུན་པའི་འབྲས་བུ་ཆོས་
ཐམས་ཅད་བདེ་བར་འགྲོ་བའི་ཏིང་ངེ་འཛིན་འཐོབ་བོ། ། ཡབ་སྲས་མཇལ་
བའི་མདོ་ལས་གསུངས་པ། བཅོམ་ལྡན་འདས་ཆོས་ཐམས་ཅད་ལ་བདེ་བར་
འགྲོ་བ་ཞེས་བགྱི་བའི་ཏིང་ངེ་འཛིན་མཆིས་ཏེ། ཏིང་ངེ་འཛིན་དེ་ཐོབ་པས་
བྱང་ཆུབ་སེམས་དཔའ་སེམས་དཔའ་ཆེན་པོ་དམིགས་པའི་དངོས་པོ་ཐམས་
ཅད་ལ་བདེ་བའི་ཚོར་བ་ཤ་སྟག་མྱོང་བར་འགྱུར་གྱི་སྡུག་བསྔལ་གྱི་ཚོར་བ་མི་
མྱོང་ལ་སྡུག་བསྔལ་ཡང་མ་ལགས་བདེ་བ་ཡང་མ་ལགས་པ་ཡང་མི་མྱོང་སྟེ།
སེམས་ཅན་དམྱལ་བའི་གནོད་པར་བགྱིས་ཀྱང་བདེ་བའི་འདུ་ཤེས་ཉེ་བར་
གནས་པ་དང་། མིའི་གནོད་པས་གནོད་པར་བགྱིས་ཀྱང་བདེ་བའི་འདུ་ཤེས་
ཉེ་བར་གནས་པ་དང་། ལག་པ་བཅད་དམ་རྐང་པ་བཅད་དམ་རྐང་ལག་
བཅད་ལ་རྣ་བའམ་སྣའམ་རྣ་བ་དང་སྣ་གཏུབས་ཀྱང་བདེ་བའི་འདུ་ཤེས་ཉེ་བར་
གནས་པར་འགྱུར་བ་དང་། སྦ་ལྕག་གིས་བཞུས་སམ་སྦ་ལྕག་ཕྱེད་ཚལ་ལམ་



_272
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
，
ལྕག་གིས་བཞུས་ཀྱང་བདེ་བའི་འདུ་ཤེས་ཉེ་བར་གནས་པར་འགྱུར་བ་དང་།
བཙོན་རར་བཅུག་གམ་ལྕགས་སྒྲོག་དང་ཤིང་སྒྲོག་ཏུ་བཅུག་གམ་བཙོན་ཆ་དམ་
པོ་ལ་རྒྱས་བཏབ་པའམ་བྱིས་པའི་གཙུག་ཕུད་ལྟར་བཅིངས་སམ་དུག་གི་སྣོད་
ལྟར་གདུགས་སམ་བུ་རམ་ཤིང་བརྡུངས་པ་ལྟར་བརྡུངས་སམ་འདམ་བུ་གཞོམ་
བ་ལྟར་བཅོམ་མམ། འབྲུ་མར་གྱི་མར་མེ་ལྟར་སྦྱར་བར་བྱས་སམ་མར་གྱི་མར་
མེ་དང་ཞོ་བསྐོལ་བ་ལྟར་སྦྱར་བར་བྱས་ཀྱང་བདེ་བའི་འདུ་ཤེས་ཉེ་བར་གནས་
པར་འགྱུར་བ་དང་། མེའི་ནང་དུ་བོར་རམ་སེང་གེའི་ཁར་སྟབས་སམ་སྟག་གི་
ཁར་སྟབས་སམ་སྐམ་རིལ་བྱ་བ་ལྟར་དྲིལ་ལམ་བྱི་པོའི་ཆད་པ་ལྟ་བུས་བཅད་
དམ་ཉེས་པ་བྱུང་བ་བསྒྲགས་པ་ལྟར་བསྒྲགས་སམ་ཀཅུ་པ་ཎ་ཙམ་དུ་གཏུབས་
སམ། འབྲས་ཕྱེ་བཙོས་པ་ལྟར་བཙོས་སམ་གླང་པོ་ཆེ་རྣམས་ཀྱིས་བཅོམ་ཡང་
བདེ་བའི་འདུ་ཤེས་ཉེ་བར་གནས་པར་འགྱུར་བ་དང་། མིག་ཕྱུང་ངམ་གསལ་
ཤིང་གི་རྩེ་མོ་ལ་བཞག་གམ། བསད་པའི་གནས་སུ་ཁྲིད་དེ་རྣམ་པ་ཐམས་ཅད་
དུ་མགོ་གཅོད་ཀྱང་བདེ་བའི་འདུ་ཤེས་ཉེ་བར་གནས་པར་འགྱུར་ཏེ་བདེ་བ་ཡང་
མ་ལགས་མི་བདེ་བ་ཡང་མ་ལགས་པའི་འདུ་ཤེས་རྣམ་པ་ཐམས་ཅད་དུ་མི་
འབྱུང་ངོ་། ། དེ་ཅིའི་སླད་དུ་ཞེ་ན། འདི་ལྟར་བྱང་ཆུབ་སེམས་དཔའ་སེམས་
དཔའ་ཆེན་པོ་དེས་ཡུན་རིང་པོ་ནས་སྤྱད་པ་སྤྱོད་པའི་ཚེ་སྨོན་ལམ་འདི་ལྟར་
བཏབ་སྟེ། གང་གིས་བདག་ལ་ཁ་ཟས་བྱིན་པ་དེ་དག་ཉེ་བར་ཞི་བའི་བདེ་བ་
ཐོབ་པར་གྱུར་ཅིག གང་གིས་བདག་ལ་སྐོམ་བླུད་པ་དེ་དག་དང་གང་གིས་
བདག་ལ་རིམ་གྲོ་བྱས་པ་དང་། བཀུར་སྟི་བྱས་པ་དང་། མཆོད་པ་བྱས་པ་དེ་
དག་ཐམས་ཅད་ཀྱང་ཉེ་བར་ཞི་བའི་བདེ་བ་འཐོབ་པར་གྱུར་ཅིག གང་ཡང་
བདག་ལ་གཤེ་བ་དང་མི་བདེ་བར་བྱེད་པ་དང་བརྡེག་པ་དང་མཚོན་གྱིས་
འདེབས་པ་དང་རྣམ་པ་ཐམས་ཅད་དུ་སྲོག་གཅོད་པའི་བར་དུ་བྱེད་པ་དེ་དག་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 273
ཐམས་ཅད་ཀྱང་བྱང་ཆུབ་ཀྱི་བདེ་བ་འཐོབ་ཅིང་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་གྱུར་ཅིག་ཅེས་སྨོན་
ལམ་བཏབ་སྟེ། དེ་ཡིད་ལ་བྱེད་པ་དེ་དག་དང་ལྡན་ཞིང་དེ་ལྟ་བུའི་ལས་དང་དེ་
ལྟ་བུའི་སྨོན་ལམ་དང་ལྡན་པས་སེམས་ཅན་ཐམས་ཅད་ཀྱི་རྗེས་སུ་སོང་བའི་འདུ་
ཤེས་ལ་བརྟེན་ཅིང་བསྙེན་ལ་བསྒོམ་ཞིང་མང་དུ་བྱེད་དེ། དེ་ལ་དེའི་རྣམ་པར་
སྨིན་པས་ཆོས་ཐམས་ཅད་ལ་བདེ་བར་འགྲོ་བའི་ཏིང་ངེ་འཛིན་རབ་ཏུ་འཐོབ་
བོ། ། གང་གི་ཚེ་བྱང་ཆུབ་སེམས་དཔས་ཆོས་ཐམས་ཅད་ལ་བདེ་བར་འགྲོ་བའི་
ཏིང་ངེ་འཛིན་ཐོབ་པར་གྱུར་པ་དེའི་ཚེ། བདུད་ཀྱི་ལས་ཐམས་ཅད་ཀྱིས་མི་
འཕྲོག་ཅིང་མི་འཁྲུགས་པར་འགྱུར་ཏེ། འདི་ནི་གཏོང་བ་ཐམས་ཅད་ཡོངས་སུ་
རྫོགས་པར་བྱ་བ་དང་། བྱ་བར་དཀའ་བའི་སྤྱད་པ་ཐམས་ཅད་བསྒྲུབ་པ་དང་།
བཟོད་པ་ཐམས་ཅད་བརྟན་པར་བྱ་བ་དང་། བརྩོན་འགྲུས་ཐམས་ཅད་ལ་
ནུར་བ་མེད་པར་བྱ་བ་དང་། བསམ་གཏན་དང་ཤེས་རབ་ཀྱི་ཡན་ལག་གི་
ཚོགས་ཐམས་ཅད་ལ་སྦྱོར་བ་ཡིན་ནོ་ཞེས་འབྱུང་ངོ་། ། དེ་ལྟ་བས་ན་རྟག་ཏུ་
དགའབར་བྱ་སྟེ། ཟླ་བ་སྒྲོན་མའི་མདོ་ལས། གུས་དང་བཅས་ཤིང་ཡིད་ནི་
རྟག་ཏུ་ དགའ་ བར་ འགྱུར། ། ཞི་ བའི་ ལྟ་ བ་ ལ་ ནི་ རྟག་ ཏུ་ གནས་ པར་
འགྱུར། ། ཞེས་ཇི་སྐད་གསུངས་པ་ལྟ་བུའོ། ། འཕགས་པ་བློ་གྲོས་མི་ཟད་པས་
བསྟན་པའི་མདོ་ལས་གསུངས་པ། དེ་ལ་དགལ་བ་ཆེན་པོ་གང་ཞེ་ན། སངས་
རྒྱས་ཀྱི་ཆོས་རྣམས་དྲན་པ་དང་རྗེས་སུ་དྲན་པ་དང་དགའ་བ་དང་དད་པ་དང་
མཆོག་ཏུ་དགའ་བ་དང་སེམས་མི་འགོང་ཞིང་མི་བརྫི་བ་དང་སྲེད་པ་མེད་པ་
དང་འདོད་པའི་དགའ་བ་ ཐམས་ཅད་གཏོང་བ་དང་། ཆོས་ཀྱི་དགའ་བ་
ཐམས་ཅད་ཀྱི་རྟེན་དང་། སེམས་རབ་ཏུ་དགའ་བ་དང་ལུས་རབ་ཏུ་སིམ་པ་
དང་སངས་རྒྱས་ལ་དགའ་ཞིང་ཡིད་འབར་བ་དང་དེ་བཞིན་གཤེགས་པའི་སྐུ་ལ་



274 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དགའ་ཞིང་མོས་པས་མཚན་དང་དཔེ་བྱད་བཟང་པོའི་རྒྱན་ཚོལ་བ་ལ་མཁས་པ་
དང་། དགེ་བའི་ཆོས་མཉན་པས་མི་སྐྱོ་བ་དང་དེ་ཁོ་ནའི་ཆོས་ལ་བརྟེན་པའི་
ནན་ཏན་དང་དགའ་བ་དང་མགུ་བ་དང་རངས་པ་དང་རབ་ཏུ་དགའ་བས་ཆོས་
ལ་མོས་པ་དང་། རྟག་ཏུ་རྒྱུན་མི་འཆད་པར་སེམས་ཅན་རྣམས་ལ་ཁོང་ཁྲོ་བ་
མེད་པའི་བློ་དང་། སངས་རྒྱས་ཀྱི་ཆོས་ཚོལ་བ་ལ་འདུན་པ་དང་ཆོས་ལ་དད་པ་
དེ་ཡང་མི་འདོར་བ་དང་། སངས་རྒྱས་ཀྱི་ཆོས་རྒྱ་ཆེན་པོ་ལ་མོས་ཤིང་རྣམ་པར་
འགྲོ་བ་དང་། ཉི་ཚེ་བའི་ཐེག་པ་བཙལ་ཏེ་སེམས་བསྐྱེད་པ་དང་། སེར་སྣ་
མེད་པ་ལ་མ་ཞུམ་སེམས་བསྐྱེད་པ་དང་། ནོར་གང་འདོད་པ་དེ་སྦྱིན་ཞིང་བྱིན་
ནས་འཁོར་གསུམ་དག་པར་ཡོངས་སུ་སྦྱངས་པ་དང་། སྦྱིན་པ་དགའ་བ་དང་།
ཚུལ་ཁྲིམས་ལ་དགའ་བ་དང་། ཚུལ་ཁྲིམས་འཆལ་བ་རྗེས་སུ་འཛིན་ཅིང་
བྱམས་པ་དང་། གང་གི་ཚུལ་ཁྲིམས་ཡོངས་སུ་དག་པ་དང༌། ངན་འགྲོའི་
འཇིགས་པ་ཐམས་ཅད་ལས་ཤིན་ཏུ་འདས་པར་དབུགས་འབྱིན་པ་དང་། དེ་
བཞིན་གཤེགས་པའི་ཚུལ་ཁྲིམས་ལ་བསྔོ་བ་དང་། བརྟན་ཞིང་མི་བྱེད་པ་དང་
ཕ་རོལ་གྱིས་ངན་པར་བརྗོད་པ་དང་ངན་པར་སྨྲས་པའི་ཚིག་གི་ལམ་ལ་ཁོང་ཁྲོ་
བ་མེད་པའི་སེམས་ཀྱིས་བཟོད་ཅིང་དེས་པ་དང་། ང་རྒྱལ་མེད་པ་དང་བླ་མ་ལ་
འདུད་ཅིང་རི་མོར་བྱེད་པ་དང་། རྟག་ཏུ་བཞིན་འཛུམ་པ་དང་ཁྲོ་གཉེར་མེད་
པ་དང་། གསོང་པོར་སྨྲ་བ་དང་ཚུལ་འཆོས་པ་མེད་པ་དང་ཁ་བསག་མེད་པ་
དང་ཐོབ་ཀྱིས་འཇལ་བ་མེད་པ་དང་བསམ་པ་དག་པ་དང་སེམས་ལ་བརླང་བ་
མེད་པ་དང་གྱ་གྱུར་མེད་པ་དང་། ཐམས་ཅད་ལ་ལེགས་པར་བལྟ་བ་དང་སྐྱོན་
མེད་པར་བཀྲ་བ་དང་ལྟུང་བ་མི་གླེང་བ་དང་ཡང་དག་པར་དགའ་བར་འགྱུར་
བའི་ཆོས་ཀྱི་རྗེས་སུ་འཇུག་པ་དང་། བྱང་ཆུབ་སེམས་དཔའ་རྣམས་ལ་སྟོན་པ་
ལྟར་ཕངས་པར་འཛིན་པ་དང་། ཆོས་རྣམས་ལ་བདེ་བ་བཞིན་དུ་ཕངས་པར་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 275
--
འཛིན་པ་དང་། དེ་བཞིན་གཤེགས་པ་ལ་ཏོག་བཞིན་དུ་ཕངས་པར་འཛིན་པ་
དང་། བླ་མ་ལ་ཕ་མ་བཞིན་དུ་ཕངས་པར་འཛིན་པ་དང་། སེམས་ཅན་རྣམས་
ལ་བུ་བཞིན་དུ་ཕངས་པར་འཛིན་པ་དང་། མཁན་པོ་དང་སློབ་དཔོན་ལ་
སངས་རྒྱས་བཞིན་དུ་ཕངས་པར་འཛིན་པ་དང་། ནན་ཏན་རྣམས་ལ་ཡན་
ལག་གི་དམ་པ་མགོ་བཞིན་དུ་ཕངས་པར་འཛིན་པ་དང་། ཕ་རོལ་ཏུ་ཕྱིན་པ་
རྣམས་ལ་རྐང་ལག་བཞིན་དུ་ཕངས་པར་འཛིན་པ་དང་། ཆོས་སྨྲ་བ་རྣམས་ལ་
རིན་པོ་ཆེ་བཞིན་དུ་ཕངས་པར་འཛིན་པ་དང་། སངས་རྒྱས་ཀྱི་ཆོས་ཐམས་
ཅད་ཡིད་བཞིན་དུ་ཕངས་པར་འཛིན་པ་དང་། རྗེས་སུ་བསྟན་པ་ལ་དགའ་
བའི་རྩེད་མོ་བཞིན་དུ་ཕངས་པར་འཛིན་པ་དང་། ཆོག་ཤེས་པ་ལ་ནད་མེད་པ་
བཞིན་དུ་ཕངས་པར་འཛིན་པ་དང་། ཆོས་ཚོལ་བ་ལ་སྨན་བཞིན་དུ་ཕངས་
པར་འཛིན་པ་དང་། བསྐུལ་ཞིང་བསྟན་པར་བྱེད་པ་ལ་སྨན་པ་བཞིན་དུ་
ཕངས་པར་འཛིན་པ་སྟེ། གང་དབང་པོ་ཐམས་ཅད་ལ་དབང་པོ་མ་གོང་པ་
འདི་ནི་དགའ་བ་ཞེས་བྱའོ་བྱ་བ་ལ་སོགས་པ་གསུངས་སོ། ། འདི་ལ་བསླབ་
པའི་བྱང་ཆུབ་སེམས་དཔའ་རྣམས་ནི། འཕགས་པ་སྤྲིན་ཆེན་པོའི་མདོ་ལས།
སེམས་ཅན་དམྱལ་བའི་འགྲོ་བ་ལ་དགའ་བར་འགྱུར་བ་དང་སེམས་ཅན་དམྱལ་
བའི་འགྲོ་བ་ལ་སེམས་ཤིང་རྟག་ཏུ་བསམ་པ་གཏོད་པའི་ངང་ཚུལ་ཅན་དུ་ཡང་
འགྱུར་བ་དང་། སེམས་ཅན་དམྱལ་བའི་ཚོགས་པར་ཡང་འགྱུར་བ་དང་སེམས་
ཅན་དམྱལ་བར་འཐོབ་པ་མི་གཏོང་བར་འགྱུར་བ་དང་། སེམས་ཅན་དམྱལ་
བའི་མེ་ལ་སེམས་རྒྱས་པར་ཡང་འགྱུར་ཞེས་གསུངས་པའི་ཚིག་འདིས་བརྒྱན་
པར་བྱེད་དོ། ། སྡུག་བསྔལ་དང་དུ་ལེན་པའི་བཟོད་པ་བཤད་ཟིན་ཏོ། །
འཕགས་པ་བློ་གྲོས་རྒྱ་མཚོས་ཞུས་པའི་མདོ་ལས་ཀྱང་། བཟོད་པ་རྣམས་པ་
གསུམ་གསུངས་ཏེ། བློ་གྲོས་རྒྱ་མཚོ་འདི་ལ་བྱང་ཆུབ་སེམས་དཔའ་སེམས་



276
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དཔའ་ཆེན་པོ་ཐམས་ཅད་མཁྱེན་པར་སེམས་བསྐྱེད་པ་རིན་པོ་ཆེ་དེ་ལྟར་བསྐྱེད་
ནས་འཕགས་ པ་ མིན་ པ་ ཚུལ་ ཁྲིམས་ འཆལ་ བའི་ སེམས་ ཅན་ རྣམས་ སམ།
བདུད་རྣམས་ སམ་བདུད་ཀྱི་རིགས་ ཀྱི་ ལྷ་རྣམས་ སམ་ བདུད་ཀྱི་བྱིན་ གྱིས་
བརླབས་པ་རྣམས་སམ། བདུད་ཀྱི་ཕོ་ཉ་རྣམས་ཀྱིས་གཙེས་སམ་རྣམ་པར་
གཙེས་སམ། བསྐྱོད་དམ་ཀུན་ཏུ་བསྐྱོད་དམ། དཀྲུགས་སམ་ཀུན་ཏུ་དཀྲུག་
སམ། བསྡིགས་སམ་བརྡེག་ཀྱང་བྱང་ཆུབ་ཏུ་བསམ་པའི་སེམས་བསྐྱེད་པ་དེ་
ལས་མི་ཕྱེད་པ་དང་། སེམས་ཅན་ཐམས་ཅད་རབ་ཏུ་ཐར་བར་བྱ་བའི་སྙིང་རྗེ་
ཆེན་པོས་བརྩོན་འགྲུས་བརྩམས་པ་ལས་མི་ཕྱེད་པ་དང་། དཀོན་མཆོག་གསུམ་
གྱི་རིགས་མི་འཆད་པར་བྱ་བར་བརྩོན་པ་ལས་མི་ཕྱེད་པ་དང་། སངས་རྒྱས་ཀྱི་
ཆོས་ཐམས་ཅད་ཡང་དག་པར་བསྒྲུབ་པའི་དགེ་བའི་རྩ་བ་སྦྱོར་བ་ལས་མི་ཕྱེད་
པ་དང་། མཚན་དང་དཔེ་བྱད་བཟང་པོ་ཡོངས་སུ་གྲུབ་པར་འགྱུར་བའི་
བསོད་ནམས་ཀྱི་ཚོགས་བསགས་པ་ལས་མི་ཕྱེད་པ་དང་། སངས་རྒྱས་ཀྱི་ཞིང་
ཡོངས་སུ་སྦྱང་བ་མངོན་པར་བསྒྲུབ་པ་ལ་བརྩོན་པ་ལས་མི་ཕྱེད་པ་དང་། ལུས་
དང་སྲོག་འདོར་ཞིང་དམ་པའི་ཆོས་ཡོངས་སུ་འཛིན་པར་བརྩོན་པ་ལས་མི་ཕྱེད་
པ་དང་། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་ལ་མངོན་པར་
བརྩོན་ཞིང་བདག་བདེ་བ་ལ་མི་ཆགས་པ་ལས་མི་ཕྱེད་པ་སྟེ། དེ་དེ་ལྟར་ལྷག་
པའི་བསམ་པ་ཕུན་སུམ་ཚོགས་པར་གྱུར་པས་སེམས་ཅན་ཐམས་ཅད་ཀྱིས་ཅོ་
འདྲིས་ཀྱང་བཟོད། མཐིང་སླད་བྱས་པ་དང་སྨད་པ་དང་གཉུང་བ་བྱས་ཀྱང་
བཟོད། སེམས་ཅན་ཐམས་ཅད་ཀྱིས་བཅོས་སམ་བསྡིགས་སམ་ངན་དུ་བརྗོད་
དམ་ངན་དུ་སྨྲས་པའི་ཚིག་གི་ལམ་ཡང་བཟོད། སེམས་ཅན་ཐམས་ཅད་ཀྱི་
གནོད་པ་ཡང་བཟོད། སེམས་ཅན་ཐམས་ཅད་ཀྱི་ཁུར་ཡང་བཟོད། རྒོལ་བ་
ལས་ཀྱང་སྐྱོ་བ་མེད་ཞུམ་པ་མེད་ཀུན་ཏུ་ཞུམ་པ་མེད། སྐྱིད་ལུག་པ་མེད་ཡི་ཆད་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། _277
པ་མེད་ཀྱི་སྟོབས་ཉེ་བར་སྟོན་པར་བྱེད། མཐུ་བསྐྱེད་པར་བྱེད་ཅིང་བརྩོན་
འགྲུས་བརྩོམ་ལ་བརྟུལ་བས་བརྟུལ་བར་བྱེད། སྤྲོ་བ་བསྐྱེད་ཅིང་རྨོངས་པའི་
སེམས་མི་འཛིན་ཏོ། ། དེ་སྤྱིས་ཀྱང་སླར་མི་གཤེ། བརྡེགས་ཀྱང་སླར་མི་བརྡེག
ཁྲོས་ཀྱང་སླར་མི་ཁྲོ། འཁྲུགས་ཀྱང་སླར་མི་འཁྲུགས་ཏེ། དེ་ལྟར་སེམས་ལ་
བགྲང་བའི་གོ་ཆ་གྱོན་ནོ། ། འདི་ལྟ་སྟེ། ཐེག་པ་ཆེན་པོ་འདི་ནི་འཇིག་རྟེན་
ཐམས་ཅད་དང་མི་མཐུན་པའི་ཐེག་པའོ། ། དེ་ཅིའི་ཕྱིར་ཞེ་ན། སེམས་ཅན་
དེ་དག་ནི་རྒྱུན་གྱི་རྗེས་སུ་འགྲོ་བ་དག་གོ ། བདག་ནི་རྒྱུན་ལས་ལྡོག་པར་རྩོལ་
བར་འདོད་པའོ། ། སེམས་ཅན་དེ་དག་ནི་ཕན་ཚུན་མི་མཐུན་པ་དག་གོ །
བདག་ནི་སེམས་ཅན་ཐམས་ཅད་ཀྱི་མི་མཐུན་པ་སྤང་བའི་ཕྱིར་གོ་ཆ་བགོས་
པའོ། ། སེམས་ཅན་དེ་དག་ནི་གནོད་སེམས་ལ་དབང་བ་དག་གོ ། བདག་ནི་
བཟོད་པ་དང་དེས་པ་ཡོངས་སུ་ཚོལ་བའོ། ། སེམས་ཅན་དེ་དག་ནི་གཅིག་ལ་
གཅིག་ཡོངས་སུ་འདྲིས་པར་གནས་པ་དག་གོ ། བདག་ནི་ཤེས་རབ་ཀྱིས་མི་
ངོམས་པ་ཡོངས་སུ་ཚོལ་བའོ། ། གལ་ཏེ་སེམས་ཅན་དེ་དག་ཕྱོགས་བཅུའི་རབ་
ཏུ་ཕྱེ་བ་ཇི་སྙེད་པ་དེ་དག་ཐམས་ཅད་རལ་གྲི་དང་མདུང་ཐུང་དང་མཚོན་རྩེ་
གཉིས་པ་ལག་ན་ཐོགས་ཏེ་བདག་གི་ཕྱིར་བཞིན་འབྲང་ཡང་ས་ཕྱོགས་གང་དུ་
འགྲེང་ངམ་འདུག་གམ་འཆག་གམ་ཉལ་ཡང་རུང་སྟེ་བྱང་ཆུབ་ཀྱི་སེམས་སྐྱེ་བར་
འགྱུར་བ་དང་། སྦྱིན་པའི་སེམས་སམ། ཚུལ་ཁྲིམས་ཀྱི་སེམས་སམ། བཟོད་
པའི་སེམས་སམ། བརྩོན་འགྲུས་ཀྱི་སེམས་སམ། བསམ་གཏན་གྱི་སེམས་སམ།
ཤེས་རབ་ཀྱི་སེམས་སམ། ཐོས་པའི་དགེ་བའི་རྩ་བའི་སེམས་སྐྱེ་བར་འགྱུར།
ས་ཕྱོགས་དེར་བདག་གི་ལུས་ལོ་མའི་བརྒྱ་ཆ་ཙམ་དུ་གཏུབས་སམ་རྣམ་པར་
གཏོར་རམ་རྣམ་པར་བཅོམ་མམ། སེམས་ཅན་དེ་དག་ཐམས་ཅད་ལས་གཞན་
མི་བྱེད་པ་རྒྱུན་དུ་གཤེ་བའམ་བསྡིགས་སམ་སྨོད་དམ་བཤུང་ངམ་ཚིག་ངན་



278
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའམ་ངག་རྩུབ་པོ་སྨྲ་བ་དེ་ལྟར་གྱུར་ཀྱང་བདག་གིས་སེམས་ཅན་འགའ་ལ་ཡང་
འཁྲུགས་པའི་སེམས་བསྐྱེད་པར་མི་བྱའོ། ། དེ་ཅིའི་ཕྱིར་ཞེ་ན། སྔོན་གྱི་
མཐའ་ནས་འཁོར་བ་ཚད་མེད་པར་བྱས་ཏེ། གང་དུ་བདག་གི་ལུས་འདི་
སེམས་ཅན་དམྱལ་བར་སོང་ངམ་དུད་འགྲོའི་སྐྱེ་གནས་སུ་སོང་ངམ། གཤིན་
རྗེའི་འཇིག་རྟེན་དུ་སོང་ངམ། མིར་གྱུར་ཀྱང་རུང་སྟེ་འདོད་པའི་ཟས་ཀྱི་དྲི་
མས་དྲི་མ་ཅན་དུ་གྱུར་ནས་ཆོས་ཐོས་པ་དང་མི་ལྡན་ཞིང་། ཡ་ང་བའི་འཚོ་
བའི་སྤྱོད་ཡུལ་དོན་མེད་པས་འཚོ་བ་ཅན་དུ་གྱུར་ཏེ། ཡན་ལག་དང་ཉིང་ལག་
བརྒྱར་གཤེགས་ཤིང་བཏུབས་ཏེ་ཕྱེ་ཞིང་ཕྲལ་ལ་བྱ་བ་རྣམ་པ་མང་པོ་བྱས་ཀྱང་
བདག་གིས་གཞི་དེ་ལས་བདག་གི་དོན་དང་གཞན་གྱི་དོན་མ་བྱས་ཀྱི། གལ་ཏེ་
སེམས་ཅན་དེ་དག་ ཐམས་ཅད་ཀྱིས་ ཕྱི་མའི་མཐར་བདག་གི་ལུས་ གཤེགས་
བཏུབས་རྣམ་པར་གཏོར་རྣམ་པར་བཅོམ་པ་དེ་ལྟ་བུར་གྱུར་ཀྱང་བདག་གིས་
ཐམས་ཅད་མཁྱེན་པ་ཡོངས་སུ་མི་གཏོང་ངོ༌། ། སེམས་ཅན་ཐམས་ཅད་ཡོངས་
སུ་མི་གཏོང་ངོ་། ། དགེ་བའི་ཆོས་འདོད་པ་ཡོངས་སུ་མི་གཏོང་ངོ༌། ། དེ་ཅིའི་
ཕྱིར་ཞེ་ན། ལུས་གཏུབས་པའི་ལུས་ཀྱི་གནོད་པ་འདི་ཐམས་ཅད་ནི་སེམས་
ཅན་དམྱལ་བའི་སྡུག་བསྔལ་གྱི་བརྒྱའི་ཆར་ཡང་ཉེ་བར་མི་འགྲོ་བ་ནས་རྒྱུའི་བར་
དུ་ཡང་མི་བཟོད་དོ། ། བདག་ནི་སེམས་ཅན་དམྱལ་བར་གནས་པར་སྤྲོའི།
བདག་གིས་སངས་རྒྱས་ཀྱི་ཆོས་གཏོང་བར་མི་བྱའོ། ། དེ་བཞིན་དུ་སྦྱར་ཏེ།
གང་གི་གཞི་ལས་གནོད་སེམས་འབྱུང་བའི་ཆོས་དེ་བདག་གིས་སྤང་བར་བྱའོ་
སྙམ་མོ། ། ཆོས་དེ་གང་ཞེ་ན། འདི་ལྟ་སྟེ། ལུས་ལ་དགའ་བ་དང་ལུས་ལ་
གནས་པ་དང་ལུས་ལ་ཆགས་པ་སྟེ་ལུས་གཏང་ན་གནོད་སེམས་ཀྱང་གཏོང་
ངོ་། ། བློ་གྲོས་རྒྱ་མཚོ་དེ་ལྟར་བགྲང་བ་ལ་ཞུགས་པའི་བྱང་ཆུབ་སེམས་དཔའ་
སེམས་དཔའ་ཆེན་པོ་ནི་སེམས་ཅན་ཐམས་ཅད་ཀྱི་གནོད་པ་བཟོད་དེ་མི་སྐྱོ་མི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 279
ཁྲོའོ། ། དེ་གནོད་པ་གསུམ་བཟོད་དེ། གསུམ་གང་ཞེ་ན། ལུས་ཀྱི་གནོད་པ་
དང་། ངག་གི་གནོད་པ་དང་། སེམས་ཀྱི་གནོད་པའོ། ། བློ་གྲོས་རྒྱ་མཚོ་དེ་
ལ་བྱང་ཆུབ་སེམས་དཔའི་ལུས་ཀྱི་གནོད་པ་བཟོད་པ་གང་ཞེ་ན། གང་ཡན་
ལག་དང་ཉིང་ལག་རྣམས་བཅད་ཀྱང་ཆོས་ཉིད་ལ་བརྟེན་ཏེ་གང་དེའི་ལུས་
གཅོད་པའི་སེམས་ཅན་དེ་ཉིད་ལ་བལྟའོ། ། བློ་གྲོས་རྒྱ་མཚོ་དེ་ལ་ཐབས་ལ་
མཁས་པའི་བྱང་ཆུབ་སེམས་དཔའི་ལུས་གཅོད་པ་ན་ཕ་རོལ་ཏུ་ཕྱིན་པ་དྲུག་
བསྒོམ་པ་ཡོངས་སུ་རྫོགས་པར་འགྱུར། བློ་གྲོས་རྒྱ་མཚོ་ཇི་ལྟར་ན་ཐབས་ལ་
མཁས་པའི་བྱང་ཆུབ་སེམས་དཔའ་ལུས་གཅོད་པ་ན་ཕ་རོལ་ཏུ་ ཕྱིན་པ་དྲུག་
བསྒོམ་པ་ཡོངས་སུ་རྫོགས་པར་འགྱུར་ཞེ་ན། གང་ལུས་འདོད་པ་དང་ལུས་
ཡོངས་སུ་གཏོང་བ་དང་ལུས་ལ་མི་ལྟ་བ་འདི་ནི་དེའི་སྦྱིན་པའི་ཕ་རོལ་ཏུ་ཕྱིན་
པའོ། ། གང་ལུས་གཅོད་པ་ན་སེམས་ཅན་ཐམས་ཅད་ལ་བྱམས་པས་ཁྱབ་པར་
བྱེད་པ་དང་ཚོར་བ་རྣམས་ཀྱིས་མི་འཕྲོག་པ་འདི་ནི་དེའི་ཚུལ་ཁྲིམས་ཀྱི་ཕ་རོལ་
ཏུ་ཕྱིན་པའོ། ། གང་ལུས་ཡོངས་སུ་གཅོད་པ་ན་གང་དག་དེའི་ལུས་གཅོད་པ་
དེ་དག་ཉིད་རབ་ཏུ་ཐར་པར་བྱ་བའི་ཕྱིར་བཟོད་ཅིང་སེམས་ཀྱིས་རླ་མི་ཕྱིན་ཏེ་
བཟོད་པའི་སྟོབས་ཉེ་བར་སྟོན་པ་འདི་ནི་དེའི་བཟོད་པའི་ཕ་རོལ་ཏུ་ ཕྱིན་
པའོ། ། བརྩོན་འགྲུས་གང་གིས་ཐམས་ཅད་མཁྱེན་པ་ལ་འདོད་པ་མི་འདོར་
ཞིང་སེམས་ཀྱིས་སྟོབས་བསྐྱེད་པ་རབ་ཏུ་འཛིན་ལ། འཁོར་བའི་རྗེས་སུ་ཡང་
འབྲང་ཞིང་དགེ་བའི་རྩ་བ་བརྩམ་པ་ཡང་རྩོམ་པ་འདི་ནི་དེའི་བརྩོན་འགྲུས་ཀྱི་
ཕ་རོལ་ཏུ་ཕྱིན་པའོ། ། གང་ལུས་རྣམ་པར་འཐོར་བ་ན་ཐམས་ཅད་མཁྱེན་པར་
སེམས་བསྐྱེད་པ་རིན་པོ་ཆེ་དེ་མི་བརྗེད་ཅིང་བྱང་ཆུབ་ཉིད་ལྟར་བ་དང་ཞི་བ་
དང་རབ་ཏུ་ཞི་བ་ལས་སོ་སོར་རྟོག་པ་འདི་ནི་དེའི་བསམ་གཏན་གྱི་ཕ་རོལ་ཏུ་
ཕྱིན་པའོ། ། གང་ལུས་གཅོད་པ་ན་ལུས་ལ་རྩྭ་དང་རྩིག་པ་དང་ཤིང་དང་རྡོ་



280 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་མིག་ཡོར་ལྟ་བུ་སོ་སོར་རྟོག་ཅིང་ལུས་ལ་སྒྱུ་མའི་ཆོས་ཉིད་དུ་འཇུག་པ་དང་།
ཡང་དག་པར་ན་མི་རྟག་པ་ཉིད་དང་། ཡང་དག་པར་ན་སྡུག་བསྔལ་བ་ཉིད་
དང་། ཡང་དག་པར་ན་བདག་མེད་པ་ཉིད་དང་། ཡང་དག་པར་ན་ཞི་བ་
ཉིད་དུ་ལུས་ལ་རྟོག་པ་འདི་ནི་དེའི་ཤེས་རབ་ཀྱི་ཕ་རོལ་ཏུ་ཕྱིན་པའོ། ། དེ་
བཞིན་དུ་སྦྱར་ཏེ། གཞན་ཡང་འདི་སྙམ་དུ་སེམས་ཏེ་སེམས་ཅན་འདི་ནི་ལེ་ལོ་
ཅན་དགེ་བའི་ཆོས་དང་བྲལ་བ་སྟེ། དེ་ ནི་ བདག་ ལ་ གཤེ་ཞིང་བསྡིགས་
པའོ། ། བདག་ནི་བརྩོན་འགྲུས་བརྩམ་པར་བྱ་དགེ་བའི་རྩ་བ་ཡོངས་སུ་བཙལ་
བར་བརྩོན་པ་ལ་མི་ངོམས་པར་བྱ་སྟེ་སེམས་ཅན་འདི་ནི་བྱང་ཆུབ་ཀྱི་སྙིང་པོར་
སྔར་ཇེ་བདུག་པར་བྱས་ལ། ཕྱིས་བདག་བླ་ན་མེད་པ་ཡང་དག་པར་རྫོགས་
པར་འཚང་རྒྱུ་བར་བྱའོ་སྙམ་དུ་དེ་ལྟར་གྱོན་པ་འདི་ནི་དེའི་བརྩོན་འགྲུས་ཀྱི་ཕ་
རོལ་ཏུ་ཕྱིན་པའོ། ། གཞན་ཡང་དེ་འདི་སྙམ་དུ་སེམས་ཏེ་སེམས་ཅན་འདི་ནི་
བརྗེད་ངས་པ་དང་ཤེས་བཞིན་མེད་པ་ཉོན་མོངས་པ་ངེས་པར་མ་བསམ་པ་སྟེ་
དེ་ནི་བདག་ལ་གཤེ་ཞིང་བསྡིགས་པའོ། ། བདག་ནི་ཉོན་མོངས་པ་ངེས་པར་
བསམ་པར་བྱ། དྲན་པ་དང་ཤེས་བཞིན་ཅན་དུ་བྱ། རྩེ་གཅིག་ཏུ་བྱང་ཆུབ་ཀྱི་
སེམས་མི་བརྗེད་པར་བྱ་སྟེ་སེམས་མ་དུལ་བ་མ་ཞི་བ་མ་སྦས་པ་ཉེ་བར་མ་ཞི་བ་
འདི་ལྟ་བུ་དག་གི་དོན་དུ་བདག་གིས་གོ་ཆ་ཆེན་པོ་བགོས་ཏེ། འདི་ལྟར་སེམས་
ངེས་པར་སེམས་སུ་གཞུག་གོ་སྙམ་པ་འདི་ནི་དེའི་བསམ་གཏན་གྱི་ཕ་རོལ་ཏུ་
ཕྱིན་པའོ། ། གཞན་ཡང་དེ་འདི་སྙམ་དུ་སེམས་ཏེ་སེམས་ཅན་འདི་ནི་འཆལ་
བའི་ཤེས་རབ་ཅན་བདག་ཏུ་སྨྲ་བ། སེམས་ཅན་དུ་ལྟ་བར་དམིགས་པའི་སྤྱོད་
ཡུལ་བ་སྟེ། འདི་ནི་བདག་ལ་གཤེ་ཞིག་བསྡིགས་པའོ། ། བདག་ནི་ཆོད་ཉིད་
ལ་བརྟེན་པར་བྱའོ་སྙམ་པ་སྟེ་འདི་ལ་གཤེ་བ་དང་ཁྲོ་བ་སུ་ཡིན་ཞེས་དེས་ཡོངས་
སུ་ཚོལ་བ་ན་གང་གཤེ་བ་དང་ཁྲོ་བའི་ཆོས་དེ་མི་དམིགས་སོ། ། དེ་བདག་དང་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 281
གཞན་མི་དམིགས་པས་དམིགས་པར་བལྟ་བ་དང་བྲལ་བར་བཟོད་པ་འདི་ནི་
དེའི་ ཤེས་རབ་ཀྱི་ཕ་རོལ་ཏུ་ཕྱིན་པའོ་དེ་བཞིན་དུ་སྦྱར་རོ། ། བཅོམ་ལྡན་
འདས་མ་ལས་ཀྱང་གསུངས་ཏེ། འདི་ལྟར་བདག་གིས་སེམས་ཅན་ཐམས་ཅད་
ཀྱི་རྩོད་པ་དོར་བར་བྱ་བ་ཡིན་ན་བདག་ཉིདརྩོད་པར་བྱེད་དམ་བདག་གང་སྨྲ་
བ་སླར་སྨྲ་བ་ནི་བདག་གིས་ལེགས་པར་མ་རྙེད་པ་དང་ཉེས་པ་རྙེད་པར་འགྱུར་
རོ། ། འདི་ལྟར་བདག་གིས་ནི་སེམས་ཅན་ཐམས་ཅད་ཀྱི་ཟམ་པ་ལྟ་བུར་བྱ་ན།
བདག་གཞན་ལ་ཁྱོད་ཅེས་བྱ་བའི་ཚིག་གམ་ཚིག་གི་རྩུབ་མོ་སྨྲ་བར་བྱ་བའམ།
འདི་བདག་གིས་སྨྲ་བར་མི་བྱ་སྟེ་འཐབ་པ་དང་རྩོད་པའི་ནང་དུ་ནི་བདག་གིས་
བེམས་པོ་ལྟ་བུ་དང་ལུག་ལྟར་ལྐུགས་པ་ལྟ་བུར་བྱའོ། ། གཞན་གྱིས་ངན་དུ་
སྨྲས་པ་དང་ངན་དུ་བརྗོད་པའི་ཚིག་གི་ལམ་ཐོས་ན་སེམས་ཀྱིས་ཀུན་ཏུ་གནོད་
སེམས་སུ་མི་བྱའོ། ། བདག་གིས་གཞན་དག་ལ་གང་གཞན་གྱི་ཉེས་པ་གཞན་
བསྐྱེད་ན་དེ་ནི་བདག་ལ་ལེགས་པ་མ་ཡིན་བདག་གི་ཆ་མ་ཡིན་ནོ། ། གང་
བདག་གིས་གཞན་དག་གི་ཉེས་པ་གཞན་མཉན་པར་བསམ་པ་དེ་ནི་བདག་གི་ཆ་
མ་ཡིན་ནོ། ། དེ་ཅིའི་ཕྱིར་ཞེ་ན། བདག་གིས་ནི་བསམ་པ་རྣམ་པར་འཁྲུགས་
པར་མི་བྱའོ། ། འདི་ལྟར་བདག་གིས་ནི་སེམས་ཅན་ཐམས་ཅད་བདེ་བར་སྦྱར་
བ་ཐམས་ཅད་ཀྱིས་བདེ་བར་བྱ་ཞིང་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་དུ་མངོན་པར་རྫོགས་པར་ སངས་རྒྱས་པར་བྱ་སྟེ། མྱ་ངན་ལས་
འདས་པར་བྱ་བ་ཡིན་ན་དེ་ལ་བདག་གནོད་སེམས་བྱེད་དམ་ཤིན་ཏུ་ཉེས་པར་
བྱས་ཀྱང་གཞན་དག་ལ་གནོད་སེམས་མི་བྱ་བ་ཡིན་ན་དེ་ལ་བདག་གཏི་མུག་ཏུ་
གྱུར་ཏམ། འདི་ན་བདག་གིས་བྱ་བ་ཡིན་ཏེ་བཏུལ་བ་བརྟན་པར་སྡུག་བསྔལ་
བར་བྱའོ། ། སྲོག་གི་བར་ཆད་བྱེད་ཀྱང་བདག་གིས་འཁྲུགས་པར་མི་བྱའོ། །
བདག་གིས་ཁྲོ་གཉེར་ཅན་གྱི་བཞིན་མི་དབྱུང་ངོ་ཞེས་དེ་ལྟར་སེམས་བསྐྱེད་དོ་



282 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞེས་འབྱུང་ངོ་། ། བྱང་ཆུབ་སེམས་དཔའི་སོ་སོར་ཐར་པ་ལས་ཀྱང་། སེམས་
ཅན་གང་དག་ཁྲོས་པ་དེ་དག་ལ་དབུགས་འབྱིན་ཏོ། ། ཡིད་ཕེབས་པར་བྱེད་
དོ། ། བཟོད་པ་གསོལ་ལོ། ། རྗེས་སུ་མཐུན་པར་བྱེད་དོ། ། ཆོས་ཀྱིས་ཚིམ་
པར་བྱེད་དོ་ཞེས་གསུངས་སོ། ། བཟོད་པའི་ཕན་ཡོན་བསྟན་པའི་སྐབས་ཀྱི་
མདོ་སྦྱར་བའོ། །
༈ བཞི་པ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི། དེ་ལ་བཟོད་
པའི་གོ་ཆ་བགོས་ནས་བརྩོན་འགྲུས་བརྩམ་དགོས་ཏེ། དེ་སྐད་དུ་བྱང་ཆུབ་
སེམས་དཔའི་སྡེ་སྣོད་ལས། དེ་ཇི་ལྟར་ན་ལུས་དང་སྲོག་ལ་མི་ལྟ་བ་ཡིན་ཞེ་ན།
འདི་ལ་ཤཱ་རིའི་བུ་བྱང་ཆུབ་སེམས་དཔའ་འདི་ལྟ་བུའི་མདོ་སྡེ་འཆང་བ་དང་
འཛིན་པར་དང་ཀློག་པ་དང་ཀུན་ཆུབ་པར་བྱེད་པ་དང་། གཞན་ལ་ཡང་གོ་
བར་བྱེད་པ་དང་རྒྱ་ཆེར་ཡང་དག་པར་རབ་ཏུ་སྟོན་པ་དང་། བྲིས་ནས་འཛིན་
པ་དང་དེ་བཞིན་དུ་ནན་ཏན་བྱེད་པ་དེ་དག་གི་ལུས་ལ་ངས་མདའ་དང་མཚོན་
མདུང་ཐུང་བརྒྱས་ཕུག་སྟེ་སྲོག་བཅད་དོ་ཞེས་ཕ་རོལ་གྱིས་བསྡིགས་ཀྱང་དེ་ལ་ཤཱ་
རིའི་བུ་བྱང་ཆུབ་སེམས་དཔའ་མི་འཇིགས་མི་དངངས་མི་སྐྲག་ཀུན་ཏུ་སྐྲག་པར་
མི་འགྱུར་གྱི། ཕྱིར་ཞིང་བརྩོན་འགྲུས་བརྟན་པར་བསྐྱེད་ནས་བྱང་ཆུབ་སེམས་
དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་མི་སྤོང་རྣམ་པར་མི་སྤོང་རབ་ཏུ་རྣམ་པར་
མི་སྤོང་མི་འདོར་ཏེ་མོས་པ་དྲག་པོར་འགྱུར། མོས་པ་བརྟན་པར་འགྱུར།
བཟོད་པ་བརྟན་པར་འགྱུར། བརྩོན་འགྲུས་བརྟན་པར་འགྱུར་རོ་ཞེས་རྒྱས་
པར་སྦྱར་རོ། ། དེ་བཞིན་གཤེགས་པའི་གསང་བ་བསམ་གྱིས་མི་ཁྱབ་པ་བསྟན་
པ་ལས། དེ་ནས་བཅོམ་ལྡན་འདས་ལ་ལྷའི་བུ་རྒྱལ་པོ་བཟང་གིས་འདི་སྐད་
ཅེས་གསོལ་ཏོ། ། བཅོམ་ལྡན་འདས། ཆོས་ཐམས་ཅད་ནི་མ་བསྡུས་པ། ང་
ཡི་བ་མ་མཆིས་པ། ཡོངས་སུ་འཛིན་པ་མ་མཆིས་པ། གང་གིས་ཀྱང་ཉེ་བར་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 283
སྤྲད་པར་བགྱི་བ་མ་ལགས་པ། གང་གིས་ཀྱང་བསལ་བ་མ་ལགས་པ་སྟེ། འདི་
ལ་བརྩོན་པ་དང་ཡང་དག་པར་སྦྱོར་བར་བགྱིའོ། ། བཅོམ་ ལྡན་འདས།
བརྩོན་པ་དང་ཡང་དག་པར་སྦྱོར་བར་གྱུར་པ་རྣམས་ལ་ཆོས་དེ་དག་མངོན་དུ་
འགྱུར་ལགས་སོ། ། བཅོམ་ལྡན་འདས། འདི་ལྟ་སྟེ། དཔེར་བགྱི་ན་ས་ཆེན་
པོ་འདི་ནི་ཆབ་ཀྱི་ཕུང་པོའི་སྟེང་ན་གནས་ཏེ། དེ་ལ་མི་གང་ཞིག་ཁྲོན་པའམ་
ཁྲོན་པ་ཆེན་པོ་བརྐོ་བ་དེ་ཆབ་དང་ལྡན་པར་འགྱུར་ཏེ། གང་མི་བརྐོ་བ་དེས་ནི་
མི་རྙེད་ལགས་སོ། ། བཅོམ་ལྡན་འདས། དེ་བཞིན་དུ་ཐམས་ཅད་ཀྱི་རྗེས་སུ་
ཞུགས་པའི་ཡེ་ཤེས་དེ་ལ་སུ་ཞིག་བརྩོན་པར་བགྱིད་པ་དེ་ནི་ཡེ་ཤེས་འཐོབ་པར་
འགྱུར་ཏེ། སུ་བརྩོན་པ་མི་བགྱིད་པ་དེ་ནི་ཡེ་ཤེས་འཐོབ་པར་མི་འགྱུར་ལགས་
སོ། ། བཅོམ་ལྡན་འདས། དེ་ལྟར་ལགས་པས་བྱང་ཆུབ་དོན་དུ་གཉེར་བ་
རྣམས་ཀྱིས་རྟག་ཏུ་བརྩོན་པ་དང་བརྩོན་འགྲུས་བརྩམ་པར་བགྱིའོ། ། དེ་ལྟར་
ན་དེ་དག་ལ་ཆོས་དེ་དག་མངོན་དུ་འགྱུར་ལགས་སོ་ཞེས་གསུངས་སོ། ། བརྩོན་
འགྲུས་མ་བརྩམས་པའི་ཉེས་དམིགས་ནི། སངས་རྒྱས་ཕལ་པོ་ཆེ་ལས། ཀྱེ་
རྒྱལབའི་སྲས་བཅུ་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་བདུད་དེ།
བཅུ་གང་ཞེ་ན། འདི་ལྟར་མངོན་པར་ཆགས་པའི་ཕྱིར་ཕུང་པོའི་བདུད་དང་།
གླགས་སུ་འགྱུར་བའི་ཕྱིར་ཉོན་མོངས་པའི་བདུད་དང་། སྡིག་པའི་ཕྱིར་ལམ་
གྱི་བདུད་དང་། སློང་བའི་ཕྱིར་སེམས་ཀྱི་བདུད་དང་། སྐྱེས་པ་དང་བྲལ་བར་
བྱེད་པས་ཚལ་གྱི་བདུད་དང་། གཡོ་བ་དང་རློམ་པ་དང་འགྱུར་བ་དང་བག་
མེད་པ་སྤྱོད་པས་ལྷའི་བུའི་བདུད་དང་། དེ་ལ་ཞེན་པའི་ཕྱིར་དགེ་བའི་རྩ་བའི་
བདུད་དང་། རོ་མྱོང་ བ་ བྱེད་ པའི་ ཕྱིར་ ཏིང་ ངེ་ འཛིན་ གྱི་ བདུད་ དང་།
གཟུགས་བརྙན་གྱི་ཕྱིར་དགེ་བའི་བཤེས་གཉེན་གྱི་བདུད་དང་། སློབ་དཔོན་
མངོན་པར་མི་བསྒྲུབ་པས་ཆོས་ཀྱི་ཡེ་ཤེས་ཁོང་དུ་ཆུབ་པའི་བདུད་དོ། །ཀྱེ་



284 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྒྱལ་བའི་སྲས་བཅུ་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་བདུད་དེ་དེ་
དག་ཡོངས་སུ་སྤང་བའི་ཕྱིར་བྱང་ཆུབ་སེམས་དཔས་བརྩོན་པར་བྱ་བ་དག་
གོ། ། ཀྱེ་རྒྱལ་བའི་སྲས་བཅུ་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་
བདུད་ཀྱི་ལས་ཏེ། བཅུ་གང་ཞེ་ན། འདི་ལྟར་བྱང་ཆུབ་ཀྱི་སེམས་ཉམས་པའི་
དགེ་བའི་རྩ་བ་བརྩམས་པ་ཐམས་ཅད་ནི་བདུད་ཀྱི་ལས་སོ། ། སེམས་མི་མཉམ་
པའི་སྦྱིན་པ་ཡོངས་སུ་གཏོང་བ་དང་ཚུལ་ཁྲིམས་ལ་འཁྲུགས་པ་དང་ངན་སེམས་
དང་ལྡན་པ་ཡོངས་སུ་སྤྱོད་པ་དང་ལེ་ལོ་ཅན་ཡོངས་སུ་གཏོང་བ་དང་སེམས་
འཁྲུགས་པ་ལ་བརྙས་པ་དང་ཤེས་རབ་འཆལ་བ་ཅན་ལ་སྨོན་པ་ནི་བདུད་ཀྱི་
ལས་སོ། ། ཆོས་ལ་སློབ་དཔོན་གྱིས་བཅས་པ་དང་ཆོས་ཀྱི་སྣོད་ལ་ཁྱད་དུ་
གསོད་པ་དང་ཟང་ཟིང་ལ་འབྲེལ་བར་ཆོས་སྟོན་པ་ནི་བདུད་ཀྱི་ལས་སོ། །
སྣོད་མ་ཡིན་པ་ལ་ཆོས་རྒྱ་ཆེན་པོ་སྟོན་པ་ནི་བདུད་ཀྱི་ལས་སོ། ། ཕ་རོལ་ཏུ་ཕྱིན་
པ་རྣམས་མི་ཐོས་པ་དང་ཐོས་ནས་ལོག་པར་འཇུག་པ་དང་ལོག་པར་ཞུགས་ནས་
ལེ་ལོ་བྱེད་པ་དང་ལེ་ལོ་བྱས་ནས་སེམས་ཞུམ་པར་བྱེད་པ་དང་སེམས་ཞུམ་པར་
གྱུར་ནས་བྱང་ཆུབ་ཀྱི་ལམ་སྤངས་པ་དང་ལྡན་པའི་སེམས་དང་སེམས་ལས་བྱུང་
བའི་ཆོས་མི་འབྱུང་བ་ནི་བདུད་ཀྱི་ལས་སོ། ། སྡིག་པའི་གྲོགས་ལ་བརྟེན་པ་
དང་དགེ་བའི་གཤེས་གཉེན་ཡོངས་སུ་སྤོང་བ་དང་ཉན་ཐོས་དང་རང་སངས་
རྒྱས་ཀྱི་ཐེག་པ་འདོད་པ་དང་སྐྱེ་བའི་སྐྱེ་མཆེད་ལ་མངོན་པར་མི་དགའ་བ་དང་
མྱངན་ལས་འདས་པ་དང་འདོད་ཆགས་དང་བྲལ་བ་དང་སེམས་ཉེ་བར་ཞི་བ་
ནི་བདུད་ཀྱི་ལས་སོ། ། བྱང་ཆུབ་སེམས་དཔའ་ལ་ཞེ་སྡང་བའི་སེམས་དང་མི་
སྙན་པར་བརྗོད་པ་དང་འཐོབ་པའི་གེགས་བྱེད་པ་དང་འཁྲུག་པའི་སྐྱོན་ཚོལ་བ་
དང་མི་བདེ་བའི་མིག་གིས་ལྟ་བ་ནི་བདུད་ཀྱི་ལས་སོ། ། དམ་པའི་ཆོས་སྤོང་བ་
དང་མ་ཐོས་པའི་མདོ་སྡེ་ཐོས་ན་སྨོད་པ་དང་ཆོས་སྨྲ་བ་གཞན་གྱིས་བཤད་པ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 285
ཉན་པར་མི་དགའ་ཞིང་བརྙས་ཏེ་ཁྱད་དུ་གསོད་པ་དང་བདག་བསྟོད་པ་དང་
གཞན་སྨོད་པ་ནི་བདུད་ཀྱི་ལས་སོ། ། འཇིག་རྟེན་རྒྱང་འཕེན་པ་ཚོལ་ཞིང་ཡི་
གེ་སྣ་ཚོགས་དང་འབྲུ་སྣ་ཚོགས་སུ་རང་བཟོར་བྱས་པའི་རང་བཟོ་ལ་དགའ་བ་
དང་ཉན་ཐོས་དང་རང་སངས་རྒྱས་ཀྱི་གཏམ་རྗེས་སུ་དྲན་པ་དང་ཟབ་མོའི་
གཏམ་འཆབ་ཅིང་སྤེད་པ་དང་གཏམ་སྣ་ཚོགས་རྣམ་པར་བརྗོད་པ་དང་སྣོད་མ་
ཡིན་པ་ལ་ཟབ་མོའི་ཆོས་སྟོན་པ་དང་བྱང་ཆུབ་ཀྱི་ལམ་མི་ཚོལ་བ་དང་ལམ་མ་
དག་པའི་རྒྱུད་ལ་གནས་པ་ནི་བདུད་ཀྱི་ལས་སོ། ། གྲོལ་བ་དང་བརྒལ་བ་དང་
དབུགས་འབྱིན་པ་ལ་ནི་བསྟེན་ཅིང་བསྙེན་པ་དང་བཀུར་བ་དང་རིམ་གྲོ་བྱེད་ཀྱི་
མ་གྲོལ་བ་དང་མ་བརྒལ་བ་དང་དབུགས་མ་ཕྱིན་པ་ལ་མི་བསྟེན་མི་བསྙེན་
བཀུརབར་མི་བྱེད་རིམ་གྲོ་མི་བྱེད་ཡོངས་སུ་སྨིན་པར་མི་བྱེད་པ་དང་མངོན་
པའི་ང་རྒྱལ་དུ་ལྟུང་སྟེ་སུ་ལ་ཡང་མི་འདུད་ཅིང་ང་རྒྱལ་ཡོངས་སུ་འཕེལ་བར་
བྱེད་པ་དང་སེམས་ཅན་ལ་ཁོང་ཁྲོ་བ་དང་ཆོས་ཀྱི་ཡེ་ཤེས་མི་ཚོལ་བ་དང་ཡེ་ཤེས་
ཀྱི་གཏེར་མི་སྲུང་བ་དང་སེམས་རྟག་ཏུ་བླང་བ་དང་མགུ་དཀའ་བ་དང་གསོལ་
བ་གདབ་དཀའ་བ་ནི་བདུད་ཀྱི་ལས་སོ། ། ཀྱེ་རྒྱལ་བའི་སྲས་བཅུ་པོ་དེ་དག་ནི་
བྱང་ཆུབ་སེམས་དཔའ་རྣམས་ཀྱི་བདུད་ཀྱི་ལས་ཏེ་དེ་དག་ཡོངས་སུ་སྤངས་ཤིང་
བྱང་ཆུབ་སེམས་དཔའ་རྣམས་སངས་རྒྱས་ཀྱི་ཆོས་ཚོལ་བར་འགྱུར་བ་དག་
གོ། ། ཀྱེ་རྒྱལ་བའི་སྲས་བཅུ་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་
བདུད་ཀྱི་ལས་བཟློག་པ་སྟེ། ། བཅུ་གང་ཞེ་ན། དགེ་བའི་བཤེས་གཉེན་
བཀུར་བའི་ཕྱིར་ང་རྒྱལ་ཐམས་ཅད་ཡོངས་སུ་སྤང་བ་ནི་བདུད་ཀྱིས་ལས་བཟློག་
པའོ། ། བདག་ལ་མི་བསྟོད་གཞན་ལ་བསྔགས་པ་ནི་བདུད་ཀྱི་ལས་བཟློག་
པའོ། ། སངས་རྒྱས་ཀྱི་ཆོས་ཟབ་མོ་ལ་མོས་ཤིང་མི་སྤོང་བ་ནི་བདུད་ཀྱི་ལས་
བཟློག་པའོ། ། ཐམས་ཅད་མཁྱེན་པའི་སེམས་ཡོངས་སུ་ཉམས་པར་མི་བྱེད་པ་



286 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནི་བདུད་ཀྱི་ལས་བཟློག་པའོ། ། ཆོས་ཟབ་མོའི་ཚུལ་ལ་བརྩོན་ཞིང་ཡོད་པར་
གནས་པ་ནི་བདུད་ཀྱི་ལས་བཟློག་པའོ། ། བྱང་ཆུབ་སེམས་དཔའི་སྡེ་སྣོད་ལ་
གནས་ཤིང་ཆོས་ཐམས་ཅད་ཡོངས་སུ་ཚོལ་བ་ནི་བདུད་ཀྱི་ལས་བཟློག་པའོ། །
ཡང་དང་ཡང་ཉན་ཅིང་ཡང་དག་པའི་གཏམ་གྱིས་ཡོངས་སུ་མི་སྐྱོ་པ་ནི་བདུད་
ཀྱི་ལས་བཟློག་པའོ། ། འཇིག་རྟེན་གྱི་ཁམས་ཐམས་ཅད་ན་བཞུགས་པའི་དེ་
བཞིན་བཤེགས་པ་ཐམས་ཅད་ལ་སྐྱབས་དང་དཔུང་གཉེན་ཚོལ་བའི་འདུ་ཤེས་
ནི་བདུད་ཀྱི་ལས་བཟློག་པའོ། ། བསྒྲུབ་པ་ལ་སངས་རྒྱས་ཐམས་ཅད་ཀྱི་བྱིན་
གྱིས་རླབས་རྗེས་སུ་དྲན་ཞིང་མོས་པས་ཡང་དག་པར་ལེན་པ་ནི་བདུད་ཀྱི་ལས་
བཟློག་པའོ། ། བྱང་ཆུབ་སེམས་དཔའི་གྲོགས་ཐམས་ཅད་ཀྱི་དགེ་བའི་རྩ་བ་
དང་མི་གཉིས་པར་མངོན་པར་བསྒྲུབ་པ་ནི་བདུད་ཀྱི་ལས་བཟློག་པའོ། །ཀྱེ་
རྒྱལ་བའི་སྲས་བཅུ་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་བདུད་ལས་
བཟློག་པ་སྟེ། དེ་དག་གིས་བྱང་ཆུབ་སེམས་དཔའ་རྣམས་ལམ་ཐམས་ཅད་ལས་
འདའ་བར་འགྱུར་བ་དག་གོ་ཞེས་འབྱུང་ངོ་། ། བརྩོན་འགྲུས་ཀྱི་ཕ་རོལ་ཏུ་
ཕྱིན་པའི་སྐབས་ཀྱི་མདོ་སྦྱར་བའོ། །
༈ ལྔ་པ་བསམ་གཏན་གྱི་ཕ་རོལ་ཏུ་ཕྱིན་པ་ནི། འཕགས་པ་གང་
པོས་ཞུས་པ་ལས། རབ་ཏུ་བྱུང་ལ་རྟག་མོས་པས། ། རྟག་ཏུ་རབ་ཏུ་འབྱུང་
བར་འགྱུར། ། རི་དང་ནགས་ཚལ་གནས་མོས་པས། ། ཡོན་ཏན་འབྱུང་
གནས་འཕེལ་བར་བྱེད། ། དབེན་པར་གནས་ལ་བརྟེན་བྱེད་པས། ། འདོད་
ལྔའི་ཆགས་པ་ཡོངས་སུ་སྤོང་། ། དེ་ན་འདུ་འཛི་མེད་པས་ན། ། དགེ་ཆོས་
ཅན་ནི་ཉམས་མི་འགྱུར། ། ཕན་ཚུན་འདྲལ་ཞིང་གཏམ་འདྲི་དང་། ། ཚིག་
གིས་སྨྲ་བར་མི་བྱེད་པས། ། སྟོང་དབེན་ཉེར་ཞི་དབེན་པ་ལ། ། སངས་རྒྱས་
རྣམས་ཀྱིས་རབ་ཏུ་བསྔགས། ། དེ་ཕྱིར་བྱང་ཆུབ་སེམས་དཔའ་རྣམས། །



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། _287 །
རྟག་པར་དགོན་པ་བསྟེན་བྱ་ཞིང་། ། གྲོང་ཁྱེར་ལ་ནི་ཆགས་མི་བྱ། ། བརྟེན་
ན་རྙེད་སེམས་སྐྱེ་བར་འགྱུར། ། རྙེད་པ་ཐོབ་ན་རབ་ཏུ་དགའ། ། སྟོང་པར་
གྱུར་ན་མྱ་ངན་སྐྱེ། ། དེ་ཡིས་སངས་རྒྱས་མཆོད་བྱས་ཀྱང་། ། མཆོད་པ་བྱས་
ཞེས་མི་བརྗོད་དོ། ། ཞེས་འབྱུང་ངོ་། ། དེ་ཉིད་ལས། དེ་འདྲའི་ཉེས་
དམིགས་སྤོང་འདོད་ན། ། རྙེད་པ་རྣམས་ནི་སྤང་བར་བྱ། ། སྤངས་ནས་
གནས་དབེན་རབ་གནས་ནས། ། སྟོང་པའི་ཆོས་ནི་བསྒོམ་པར་བྱ། ། ཞེས་
གསུངས་སོ། ། འཕགས་པ་ཡབ་དང་སྲས་མཇལ་བ་ལས་ཀྱང་། འདོད་པའི་
དབང་ཕྱུག་རྣམ་པ་ལས། ། སེམས་ནི་མཁས་པས་བསྐྱོད་བྱ་སྟེ། ། ཆོས་ཀྱི་
དབང་ཕྱུག་དགའ་བ་ལ། ། སེམས་ནི་ཡང་དག་ཉིད་དུ་བཏང་། ། འདོད་དེའི་
དབང་ཕྱུག་སྤངས་བྱས་ཤིང་། ། ཆོས་ཀྱི་དབང་ལ་ཡིད་བཞག་སྟེ། ། སེམས་
འདུལ་བ་ལ་རབ་ཏུ་བརྟེན། ། ཉོན་མོངས་རབ་ཏུ་ཚར་གཅོད་འགྱུར། ། ཉོན་
མོངས་ཚར་གཅོད་བརྟེན་ན་ནི། ། ལས་ཀྱི་ལམ་ལྔ་ཆད་པར་འགྱུར། ། ལས་ཀྱི་
ལམ་ནི་ཆད་གྱུར་ན། ། འཇིག་རྟེན་གྱི་ནི་མཆོད་རྟེན་འགྱུར། ། ཞེས་འབྱུང་
ངོ༌། ། ཤེས་རབ་ཀྱི་ཕ་རོལ་ཏུ་ ཕྱིན་པ་བདུན་བརྒྱ་པ་ལས། འཇམ་དཔལ་
བཀོད་པ་གཅིག་པའི་ཏིང་ངེ་འཛིན་ལ་འཇུག་པར་འདོད་པའི་རིགས་ཀྱི་བུའམ་
རིགས་ཀྱི་བུ་མོས་དབེན་པའི་མལ་སྟན་རྣམས་བརྟེན་པར་བྱ། འདུ་འཛི་མེད་
པ་ལ་དགའ་བར་བྱས་ལ་མཚན་མ་ཐམས་ཅད་ཡིད་ལ་མི་བྱ་བར་སྐྱིལ་མོ་ཀྲུང་
བཅས་ཏེ་འདུག་ནས་དེར་མི་དམིགས་པའི་ཚུལ་གྱིས་དེ་བཞིན་གཤེགས་པ་
གཅིག་ཡིད་ལ་བྱའོ། ། ཆོས་ཐམས་ཅད་ཀྱང་ཡིད་ལ་བྱའོ། ། དེ་བཞིན་
གཤེགས་པ་གང་ལ་བྱེད་པ་དེའི་མིང་ཡང་བཟུང་བར་བྱའོ། ། མིང་དེ་ཡང་ཐོས་
ཏེ་དམིགས་ནས་དེ་བཞིན་གཤེགས་པ་ཕྱོགས་ག་ལ་བཞུགས་པའི་ཕྱོགས་དེར་
མངོན་དུ་བལྟས་ཏེ་འདུག་པར་བྱའོ། ། ཡིད་ལ་བྱའོ། ། དེ་བཞིན་གཤེགས་པ་



288 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ཉིད་ཡིད་ལ་བྱས་ན་དེ་ཡིད་ལ་བྱས་པས་འདས་པ་དང་མ་འོངས་པ་དང་ད་
ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཡིད་ལ་བྱས་པར་འགྱུར་
རོ། ། དེ་ཅིའི་ཕྱིར་ཞེ་ན། དེ་བཞིན་གཤེགས་པ་ཉིད་གཅིག་པའི་ཕྱིར་རོ། །
འཇམ་དཔལ་ཇི་ལྟར་དེ་བཞིན་གཤེགས་པ་གཅིག་གི་སངས་རྒྱས་ཀྱི་ཡོན་ཏན་
ཚད་མེད་པ་དང་སྤོབས་པ་ཚད་མེད་པ་དེ་བཞིན་དུ། འཇམ་དཔལ་བཀོད་པ་
གཅིག་པའི་ཏིང་ངེ་འཛིན་ཐོབ་ནས་སྐྱེ་བ་མེད་པ་གཅིག་གི་ཆོས་ཀྱི་རྣམ་གྲངས་
ཀྱི་བྱེ་བྲག་ཚད་མེད་པ་ཤེས་པར་བྱའོ། ། འདིར་གང་དག་ཆུང་བར་འགྱུར་བ་
དང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམས་ཀྱིས་གང་དག་གསུངས་པ་དང་། ཀུན་དགའ་བོས་ཇི་སྙེད་ཡོངས་སུ་
བཟུང་བ་དེ་སྙེད་ཀྱི་ཆོས་ཀྱི་རྣམ་གྲངས་འདིར་སྣང་བར་འགྱུར་རོ་ཞེས་འབྱུང་
ངོ༌། ། དེ་སྐད་དུ་འཕགས་པ་དགེ་བའི་རྩ་བ་ཡོངས་སུ་འཛིན་པ་ལས། དེ་ལ་
བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་གང་ཞེ་ན། བརྟན་པའི་བློ་གྲོས་
ཞེས་བྱ་བ་ནས། དྲན་པ་རྣམ་པར་མི་གཡེང་བ་དང་དབང་པོ་མི་རྒོད་པ་དག་
དང་ཡིད་ཕྱི་རོལ་ཏུ་མ་སོང་བས་ཡིད་ལ་བྱེད་དོ། ། དེ་དེ་བཞིན་གཤེགས་པ་
དེའི་མཚན་མ་རྗེས་སུ་དྲན་པས་འཇིག་རྟེན་གྱི་ཁམས་ལ་དམིགས་པ་མདུན་དུ་
བྱེད་དོ། ། དེ་བཞིན་གཤེགས་པ་ལ་དམིགས་པ་དང་འཇིག་རྟེན་གྱི་ཁམས་ལ་
དམིགས་པ་ཡང་འདི་ལྟ་སྟེ། དམིགས་པ་མེད་པ་ཉིད་ཀྱིས་དམིགས་པ་གཅིག་
པ་ཉིད་དུ་རྟོགས་པར་བྱེད་དོ། ། དེ་དེ་ལྟར་གནས་ཤིང་སྦྱོར་བ་དེ་རྗེས་སུ་མི་
གཏོང་བས་དེ་བཞིན་གཤེགས་པའི་སྐུ་མངོན་འགྱུར་རོ་ཞེས་པ་སྦྱར་ནས་ཡང་།
བརྟན་པའོ་བློ་གྲོས་གཞན་ཡང་བྱང་ཆུབ་སེམས་དཔའ་ནི་དེ་བཞིན་གཤེགས་
པའི་སྐུ་ལ་དམིགས་པ་དེ་ཉིད་ལ་འདི་ལྟར་སོ་སོར་རྟོག་པར་བྱེད། དེ་བཞིན་
གཤེགས་པའི་སྐུ་དགེ་ལས་འོང་བདག་ཀྱང་གང་དུ་འོང་ཞིག་གི་སྙམ་ནས་དེ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 289
བཞིན་གཤིགས་པ་ཡང་མ་འོངས་པར་རབ་ཏུ་ཤེས་ཤིང་། བདག་ཉིད་ཀྱང་མ་
འོངས་པར་བར་ཏུ་ཤེས་སོ། ། འདི་སྙམ་དུ་སེམས་ཏེ། ཆོས་ཐམས་ཅད་ནི་
འོངས་པ་མེད་པའོ། ། འགྲོ་བ་མེད་པའོ་སྙམ་མོ། ། དེ་དེ་ལྟར་གནས་ཤིང་དེ་
ལྟར་བརྩོན་པས་རིང་པོ་མི་ཐོགས་པར་ཆོས་ཀྱི་མིག་སྒྲིབ་པ་མེད་པ་འཐོབ་
བོ། ། ཆོས་ཀྱི་མིག་སྒྲིབ་མེད་པ་དེ་ཐོབ་ནས་དེ་བཞིན་གཤེགས་པ་ཡིན་ཏེ་ཞེས་
བྱ་བ་ནས་མར་སྦྱར་རོ། ། དེ་ཤིན་ཏུ་བསྒོམས་པས་ཏིང་ངེ་འཛིན་དེ་ལ་གནས་
ནས་འཇིག་རྟེན་གྱི་ཁམས་གང་ན་བཞུགས་པར་འགྱུར་ཞིང་། བྱང་ཆུབ་ཀྱི་
སྙིང་པོ་ན་བཞུགས་པའམ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
མངོན་པར་རྫོགས་པར་འཚང་རྒྱ་བའམ། ཆོས་ཀྱི་འཁོར་ལོ་བསྐོར་བའམ་ཆོས་
སྟོན་པའི་དེ་བཞིན་གཤེགས་པ་གཉིས་པ་ཡིད་ལ་བྱེད་དམིགས་པ་བྱེད་མངོན་དུ་
བྱེད་དོ། ། དེ་བཞིན་གཤེགས་པའི་ཆོས་བསྟན་པ་དེ་ཡང་ཀུན་ལེན་པར་བྱེད་
འཛིན་པར་བྱེད་དོ། དེ་བཞིན་ གཤེགས་ པ་ ལ་ གམིགས་པ་སྔ་མ་དེ་ཡང་
དམིགས་པར་བྱེད་ཅིང་དེ་བཞིན་གཤེགས་པ་ལ་དམིགས་པ་འདི་ཡང་གཏོང་བ་
མི་བྱེད་དོ། ། དེ་ཆོས་སྟོན་པའི་དེ་བཞིན་གཤེགས་པ་དེ་གཉིས་ཀ་དམིགས་པར་
བྱེད་མངོན་དུ་བྱེད་དེ། བརྟན་པའི་བློ་གྲོས་འདི་ཡང་བཀོད་པ་གཅིག་པའི་
ཏིང་ངེ་འཛིན་མངོན་པར་སྒྲུབ་པ་ཡིན་ནོ། ། བརྟན་པའི་བློ་གྲོས་གཞན་ཡང་
བྱང་ཆུབ་ སེམས་ དཔའ་ནི་དེ་ བཞིན་ གཤེགས་ པ་ དམིགས་ པ་ནི་དེ་ བཞིན་
གཤེགས་པ་དམིགས་པ་ལེགས་པར་ཀུན་བཟུང་ཞིང་། ལེགས་པར་བརྟག་ལ་
ལེགས་པར་བྱང་བར་བྱས་ནས་དེ་བཞིན་གཤེགས་པ་ཇི་སྙེད་འདོད་པ་དེ་སྙེད་
ཡིད་ལ་བྱེད་དོ། ། ཞེས་འབྱུང་ངོ༌། ། ཞི་ གནས་ དང་ ལྷག་ མཐོང་ ནི།
འཕགས་པ་དགོངས་པ་ངེས་པར་འགྲེལ་པ་ལས། དེ་གཅིག་ཏུ་དབེན་པར་
འདུག་སྟེ། ནང་དུ་ཡང་དག་བཞག་ནས་ཇི་ལྟར་ལེགས་པར་བསམ་པའི་ཆོས་



290 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་དག་ཉིད་ཡིད་ལ་བྱེད་ཅིང་སེམས་གང་གིས་ཡིད་ལ་བྱེད་པའི་སེམས་དེ་ནང་
དུ་རྒྱུན་ཆགས་སུ་ཡིད་ལ་བྱེད་པས་ཡིད་ལ་བྱེད་དོ། ། དེ་ལྟར་ཞུགས་ཤིང་དེ་ལ་
ལན་མང་དུ་གནས་པ་དེ་ལ་ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་
འབྱུང་བ་གང་ཡིན་པ་དེ་ནི་ཞི་གནས་ཞེས་བྱ་སྟེ། དེ་ལྟར་ན་བྱང་ཆུབ་སེམས་
དཔའ་ཞི་གནས་ཡོངས་སུ་འཚོལ་བར་བྱེད་པ་ཡིན་ནོ། ། དེ་ལུས་ཤིན་ཏུ་སྦྱངས་
པདང་སེམས་ཤིན་ཏུ་སྦྱངས་པ་དེ་ཐོབ་ནས་དེ་ཉིད་ལ་གནས་ཏེ། སེམས་ཀྱི་
རྣམ་པ་སྤངས་ནས་ཇི་ལྟར་བསམ་པའི་ཆོས་དེ་དག་ཉིད་ནང་དུ་ཏིང་ངེ་འཛིན་
གྱི་སྤྱོད་ཡུལ་དུ་གཟུགས་བརྙན་དུ་སོ་སོར་རྟོག་པར་བྱེད་མོས་པར་བྱེད་དོ། །
དེ་ལྟར་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དེ་ཉིད་ལ་ཤེས་བྱའི་དོན་དེ་
རྣམ་པར་འབྱེད་པ་དང་རབ་ཏུ་རྣམ་པར་འབྱེད་པ་ཡོངས་སུ་རྟོག་པ་དང་།
ཡོངས་སུ་དཔྱོད་པ་དང་བཟོད་པ་དང་འདོད་པ་དང་བྱེ་བྲག་ཏུ་འབྱེད་པ་དང་
ལྟ་བ་དང་རྟོག་པ་གང་ཡིན་པ་དེ་ནི་ལྷག་མཐོང་ཞེས་བྱ་སྟེ། དེ་ལྟར་ན་བྱང་
ཆུབ་སེམས་དཔའ་ལྷག་མཐོང་ལ་མཁས་པ་ཡིན་ནོ། ། བཅོམ་ལྡན་འདས།
བྱང་ཆུབ་སེམས་དཔའ་དེ་སེམས་ལ་དམིགས་པའི་སེམས་ནང་དུ་ཡིད་ལ་བགྱིད་
པ་ན་ཇི་སྲིད་དུ་ལུས་ཤིན་ཏུ་སྦྱངས་པ་དང་སེམས་ཤིང་ཏུ་སྦྱངས་པ་མ་འཐོབ་པ་
དེའི་བར་དུ་ཡིད་ལ་བགྱིས་པ་དེ་ལ་ཅི་ཞེས་བགྱི། བྱམས་པ་ཞི་གནས་ནི་མ་ཡིན་
ཏེ། ཞི་གནས་ཀྱི་རྗེས་སུ་མཐུན་པའི་མོས་པ་དང་མཚུངས་པར་ལྡན་པ་ཡིན་
པར་བརྗོད་པར་བྱའོ། ། བཅོམ་ལྡན་འདས། བྱང་ཆུབ་སེམས་དཔའ་དེ་ཇི་
སྲིད་དུ་ལུས་དང་སེམས་ཤིན་ཏུ་སྦྱངས་པ་མ་འཐོབ་པ་དེའི་བར་དུ་ཇི་ལྟར་
ལེགས་པར་བསམ་པའི་ཆོས་དེ་དག་ནང་དུ་ཏིང་ངེ་འཛིན་གྱི་སྤྱོད་ཡུལ་གཟུགས་
བརྙན་དུ་ཡིད་ལ་བགྱིད་བའི་ཡིད་ལ་བགྱིད་པ་དེ་ལ་ཅི་ཞེས་བགྱི། བྱམས་པ་
ལྷག་མཐོང་ནི་མ་ཡིན་ཏེ། ལྷག་མཐོང་གི་རྗེས་སུ་མོས་པ་དང་མཚུངས་པར་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 291
ལྡན་པ་ཡིན་པར་བརྗོད་པར་བྱའོ། ། བཅོམ་ལྡན་འདས། ཞི་གནས་ཀྱི་ལམ་
དང་ལྷག་མཐོང་གི་ལམ་ཐ་དད་ཅེས་བགྱིའམ། ཐ་དད་པ་མ་ལགས་ཞེས་བགྱི།
བཀའ་སྩལ་པ། བྱམས་པ་ཐ་དད་པ་ཡང་མ་ཡིན། ཐ་དད་པ་མ་ཡིན་པ་ཡང་
མ་ཡིན་ནོ་ཞེས་བྱའོ། ། ཅིའི་ཕྱིར་ཐ་དད་པ་མ་ཡིན་ཞེ་ན། ལྷག་མཐོང་གི་
དམིགས་པའི་སེམས་ལ་དམིགས་པའི་ཕྱིར་རོ། ། ཅིའི་ཕྱིར་ཐ་དད་མ་ཡིན་པ་མ་
ཡིན་ཞེ་ན། རྣམ་པར་རྟོག་པ་དང་བཅས་པའི་གཟུགས་བརྙན་ལ་དམིགས་པའི་
ཕྱིར་རོ། ། བཅོམ་ལྡན་འདས། རྣམ་པར་ལྟ་བར་བགྱིད་པའི་ཏིང་ངེ་འཛིན་
གྱི་སྤྱོད་ཡུལ་གཟུགས་བརྙན་གང་ལགས་པ་དེ་ཅི་ལགས། སེམས་དེ་དང་ཐ་
དད་པ་ཞེས་བགྱི་འམ། ཐ་དད་པ་མ་ལགས་ཞེས་བགྱི། བྱམས་པ་ཐ་དད་པ་མ་
ཡིན་ཞེས་བྱའོ། ། ཅིའི་ཕྱིར་ཐ་དད་པ་མ་ཡིན་ཞེ་ན། གཟུགས་བརྙན་དེ་རྣམ་
པར་རིག་པ་ཙམ་དུ་ཟད་པའི་ཕྱིར་ཏེ། བྱམས་པ་རྣམ་པར་ཤེས་པ་ནི་དམིགས་
པརྣམ་པར་རིག་པ་ཙམ་གྱིས་རབ་ཏུ་ཕྱེ་བ་ཡིན་ནོ་ཞེས་ངས་བཤད་དོ། །
བཅོམ་ལྡན་འདས། ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དེ་གལ་ཏེ་
སེམས་དེ་ལས་ཐ་དད་པ་མ་ལགས་ན་སེམས་དེ་ཉིད་ཀྱིས་སེམས་དེ་ཉིད་ལ་ཇི་
ལྟར་རྟོག་པར་བགྱིད་ལགས། བཀའ་སྩལ་པ། བྱམས་པ་དེ་ལ་ཆོས་གང་ཡང་
གང་ལ་ཡང་རྟོག་པར་མི་བྱེད་མོད་ཀྱི། འོན་ཀྱང་དེ་ལྟར་སྐྱེས་པའི་སེམས་གང་
ཡིན་པ་དེ་དེ་ལྟར་སྣང་ངོ་། ། བྱམས་པ་འདི་ལྟ་སྟེ། དཔེར་ན་གཟུགས་ལ་
བརྟེན་ནས་མེ་ལོང་གི་དཀྱིལ་འཁོར་ཤིན་ཏུ་ཡོངས་སུ་དག་པ་ལ་གཟུགས་ཉིད་
མཐོང་ཡང་གཟུགས་བརྙན་མཐོང་ངོ་སྙམ་དུ་སེམས་ཏེ། དེ་ལ་གཟུགས་དེ་དང་
གཟུགས་བརྙན་སྣང་བ་དེ་དོན་ཐ་དད་པ་སྣང་ངོ༌། ། དེ་བཞིན་དུ་དེ་ལྟར་སྐྱེས་
པའི་སེམས་དེ་དང་རང་བཞིན་གྱི་སྤྱོད་ཡུལ་གཟུགས་བརྙན་ཞེས་བྱ་བ་གང་ཡིན་
པདེ་ཡང་དེ་ལ་དོན་གཞན་ཡིན་པ་ལྟ་བུར་སྣང་ངོ་ཞེས་པ་དང་། བཅོམ་ལྡན་



292 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདས། བྱང་ཆུབ་སེམས་དཔའ་ཅི་ཙམ་གྱིས་ན་གཅིག་ཏུ་ལྷག་མཐོང་བ་སྒོམ་
པ་ལགས། བཀའ་སྩལ་པ། གང་གི་ཚེ་རྒྱུན་ཆགས་སུ་ཡིད་ལ་བྱེད་པས་སེམས་
ཀྱི་མཚན་མ་ཉིད་ཡིད་ལ་བྱེད་པའོ། ། ཇི་ཙམ་གྱིས་ན་གཅིག་ཏུ་ཞི་གནས་
བསྒོམ་པ་ལགས། བཀའ་སྩལ་པ། གང་གི་ཚེ་རྒྱུན་ཆགས་སུ་ཡིད་ལ་བྱེད་པས་
བར་ཆད་མེད་པའི་སེམས་ཡིད་ལ་བྱེད་པའོ། ། ཇི་ཙམ་གྱིས་ན་ཞི་གནས་དང་
ལྷག་མཐོང་གཉིས་འདྲེས་པར་འགྱུར་ཏེ་མཉམ་པར་ཟུང་དུ་འཇུག་པ་ལགས།
བཀའ་སྩལ་པ། གང་གི་ཚེ་སེམས་རྩེ་གཅིག་པ་ཉིད་ཡིད་ལ་བྱེད་པའོ། །
བཅོམ་ལྡན་འདས། སེམས་ཀྱི་མཚན་མ་གང་ལགས། བྱམས་པ་ལྷག་མཐོང་གི་
དམིགས་པ་ཏིང་ངེ་འཛིན་གྱི་སྤྱོད་ཡུལ་རྣམ་པར་རྟོག་པ་དང་བཅས་པའི་
གཟུགས་བརྙན་གང་ཡིན་པའོ། ། བར་ཆད་མ་མཆིས་པའི་སེམས་གང་ལགས།
བྱམས་པ་ཞི་གནས་ཀྱི་དམིགས་པ་གཟུགས་བརྙན་ལ་དམིགས་པའི་སེམས་གང་
ཡིན་པའོ། ། སེམས་རྩེ་གཅིག་པ་ཉིད་གང་ལགས། ཏིང་ངེ་འཛིན་གྱི་སྤྱོད་
ཡུལ་གཟུགས་བརྙན་དེ་ལ་འདི་ནི་རྣམ་པར་རིག་པ་ཙམ་གྱིས་ཡིན་ནོ་ཞེས་བྱ་
བར་རྟོགས་ཏེ། དེ་རྟོགས་ན་དེ་བཞིན་དུ་ཡིད་ལ་བྱེད་པ་གང་ཡིན་པའོ། །
བཅོམ་ལྡན་འདས། ལྷག་མཐོང་རྣམ་པར་དུ་མཆིས། བྱམས་པ་རྣམ་པ་གསུམ་
སྟེ། མཚན་མ་ལས་བྱུང་བ་དང་ཡོངས་སུ་ཚོལ་བ་ལས་བྱུང་བ་དང་སོ་སོར་རྟོག་
པ་ལས་བྱུང་བའོ། ། མཚན་མ་ལས་བྱུང་བ་གང་ཞེ་ན། ཏིང་ངེ་འཛིན་གྱི་སྤྱོད་
ཡུལ་རྣམ་པར་རྟོག་པ་དང་བཅས་པའི་གཟུགས་བརྙན་འབའ་ཞིག་ཡིད་ལ་བྱེད་
པའི་ལྷག་མཐོང་གང་ཡིན་པའོ། ། ཡོངས་སུ་ཚོལ་བ་ལས་བྱུང་བ་གང་ཞེ་ན།
དེ་དང་དེར་ཤེས་རབ་ཀྱིས་ཤིན་ཏུ་ལེགས་པར་མ་རྟོགས་པའི་ཆོས་དེ་དག་ཉིད་
ཤིན་ཏུ་ལེགས་པར་རྟོགས་པར་བྱ་བའི་ཕྱིར་ཡིད་ལ་བྱེད་པའི་ལྷག་མཐོང་གང་
ཡིན་པའོ། ། སོ་སོར་རྟོགས་པ་ལས་བྱུང་བ་གང་ཞེ་ན། དེ་དང་དེར་ཤེས་རབ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། _293
ཀྱིས་ཤིན་ཏུ་ལེགས་པར་རྟོགས་པའི་ཆོས་རྣམས་ལ་རྣམ་པར་གྲོལ་བས་ཤིན་ཏུ་
ལེགས་པར་བདེ་བ་ལ་རེག་པ་བྱ་བའི་ཕྱིར་ཡིད་ལ་བྱེད་པའི་ལྷག་མཐོང་གང་
ཡིན་པའོ། ། ཞི་གནས་ལ་རྣམ་པ་དུ་མཆིས། བཀའ་སྩལ་པ། བར་ཆད་མེད་
པའི་སེམས་དེའི་རྗེས་སུ་འབྲང་བས་དེ་ཡང་རྣམ་པ་གསུམ་དུ་བརྗོད་པར་
བྱའོ། ། བྱམས་པ་དེ་ལྟ་མོད་ཀྱི་བྱང་ཆུབ་སེམས་དཔའ་ལས་དང་པོ་པས་ཀྱང་
དེ་ལ་རྗེས་སུ་བསླབ་ཅིང་ཡིད་ལ་བྱ་བ་མི་གཏོང་བར་བྱའོ། ། བཅོམ་ལྡན་
འདས། ཞི་གནས་དང་ལྷག་མཐོང་རྒྱུ་གང་ལས་བྱུང་བ་ལགས། བྱམས་པ་
ཚུལ་ཁྲིམས་རྣམ་པར་དག་པའི་རྒྱུ་ལས་བྱུང་བ་དང་ཐོས་པ་དང་བསམ་པ་ལས་
བྱུང་བའི་ལྟ་བ་རྣམ་པར་དག་པའི་རྒྱུ་ལས་བྱུང་བ་ཡིན་ནོ་ཞེས་གསུངས་པའི་
ཕྱིར་རོ། ། ཡང་བྱམས་སྙིང་རྗེ་བསྒོམ་པ་ནི། ཏིང་ངེ་འཛིན་རྒྱལ་པོ་ལས། བྱེ་
བ་ཁྲག་ཁྲིག་གཏམས་བའི་ཞིང་རྣམས་ན། ། མཆོད་པའི་བྱེ་བྲག་ཇི་སྙེད་ཡོད་པ་
ཡིས། ། སྐྱེས་ཆེན་རྣམས་ལ་ཉིན་རེ་ཕུལ་བ་ཡིས། ། བྱམས་པའི་སེམས་ཀྱི་
གྲངས་དང་ཆར་མི་ཕོད། ། ཅེས་བྱ་བ་དང་། ཡང་འཕགས་པ་ཆོས་ཡང་དག་
པར་སྡུད་པ་ལས་གསུངས་ཏེ། དེ་ནས་བཅོམ་ལྡན་འདས་ལ་འཕགས་པ་སྤྱན་
རས་གཟིགས་དབང་ཕྱུག་གིས་འདི་སྐད་ཅེས་གསོལ་ཏོ། ། བཅོལ་ལྡན་འདས།
བྱང་ཆུབ་སེམས་དཔའ་ཆོས་རབ་ཏུ་མང་པོ་ལ་བསླབ་པར་མི་བགྱིའོ། ། བཅོམ་
ལྡན་འདས། བྱང་ཆུབ་སེམས་དཔའ་ཆོས་གཅིག་རབ་ཏུ་བཟུང་ཞིང་རབ་ཏུ་
རྟོགས་པར་བགྱིས་ན་སངས་རྒྱས་ཀྱི་ཆོས་ཐམས་ཅད་དེའི་ལག་མཐིལ་དུ་མཆིས་
པ་ལགས་སོ། ། ཆོས་གཅིག་པོ་གང་ཞེ་ན། འདི་ལྟར་སྟེ། སྙིང་རྗེ་ཆེན་
པོའོ། ། བཅོམ་ལྡན་འདས། སྙིང་རྗེ་ཆེན་པོ་ནི་སངས་རྒྱས་ཀྱི་ཆོས་ཐམས་
ཅད་བྱང་ཆུབ་སེམས་དཔའ་རྣམས་ཀྱི་ལག་མཐིལ་དུ་མཆིས་པ་ལགས་སོ། །
བཅོམ་ལྡན་འདས་དཔེར་བགྱི་ན་འཁོར་ལོས་སྒྱུར་བའི་རྒྱལ་པོའི་འཁོར་ལོ་རིན་



294 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པོ་ཆེ་གང་དུ་མཆིས་བ་དེར་དཔུང་གི་ཚོགས་ཐམས་ཅད་མཆིའོ། ། བཅོམ་ལྡན་
འདས། དེ་བཞིན་དུ་བྱང་ཆུབ་སེམས་དཔའི་སྙིང་རྗེ་ཆེན་པོ་གང་དུ་མཆིས་པ་
དེར་སངས་རྒྱས་ཀྱི་ཆོས་ཐམས་ཅད་མཆིའོ། ། བཅོམ་ལྡན་འདས། དཔེར་
བགྱི་ན་སྲོག་གི་དབང་པོ་མཆིས་ན་དབང་བོ་གཞན་རྣམས་འབྱུང་བར་འགྱུར་
རོ། ། བཅོམ་ལྡན་འདས། དེ་བཞིན་དུ་སྙིང་རྗེ་ཆེན་པོ་མཆིས་ན་བྱང་ཆུབ་
སེམས་དཔའི་ཆོས་གཞན་རྣམས་ཀྱང་འབྱུང་བར་འགྱུར་རོ་ཞེས་འབྱུང་ངོ༌། །
བྱེ་བྲག་ཏུ་བདག་གཞན་བརྗེ་བའི་ཚུལ་གཏམ་རྒྱུད་དང་སྦྱར་བ་ནི། སྡོང་པོ་
བཀོད་པའི་མདོ་ལས། རྒྱལ་པོ་རྒྱལ་བའི་འོད་དེ་ལ་བུ་གཟུགས་བཟང་བ་རྣམ་
པར་རྒྱལ་བ་ཞེས་བྱ་བ་ཡོད་པ་ཁང་པ་གླུ་སྙན་པའི་དབྱངས་ཞེས་བྱ་བའི་སྟེང་དུ་
ཕྱིན་ནས། བཙོན་རོར་འཁོད་པའི་སེམས་ཅན་མཚོན་ཆ་སྣ་ཚོགས་ཀྱིས་དམ་དུ་
གླེགས་པ། དེ་དག་གི་སྒྲ་འཇིགས་འཇིགས་སྐད་དུ་འབོད་པ་ཐོས་པར་གྱུར་
ཏོ། ། ཐོས་ནས་མི་དགའ་ཞིང་ཤིན་ཏུ་ཉམས་མི་བདེ་བའི་སེམས་སུ་གྱུར་ཏེ་
སྙིང་རྗེ་ཆེན་པོ་སྐྱེས་ནས་ཤོད་དུ་བབས་ཏེ་བཙོན་ར་དེར་ཕྱིན་ནས་བཙོན་ར་
དམ་པོ་དམ་པོ་ན་འཁོད་པའི་སེམས་ཅན་ཤིང་སྒྲོག་དང་ལྕགས་སྒྲོག་དང་ཁེང་
སྒྲིལ་དང་ལྟུང་དང་མདོ་སྟོད་ཀྱིས་བསྒྲོགས་ཤིང་བསྟོད་དེ། གཅིག་གི་ལུས་དང་
གཅིག་ཏུ་སྦྲེལ་ནས་མུག་པ་མུན་ནག་ཏུ་བཅུག་པ་དེ་དག་མཐོང་ནས་སྙིང་རྗེ་
ཆེན་པོ་སྐྱེས་ཏེ། སྙིང་རྗེའི་བསམ་པ་རྒྱ་ཆེན་པོ་བྱུང་ནས་གཞན་ལ་ཕན་པར་བྱ་
བའི་སེམས་སྐྱེས་ཏེ། བཙོན་ར་ཐིབས་པོ་ན་འཁོད་པའི་སེམས་ཅན་རྣམས་
བཙོན་ར་ནས་ཐར་བར་བྱའོ་ཞེས་དབུགས་སྟོན་ནས་དེས་སེམས་ཅན་དེ་དག་མི་
འཇིགས་པ་བྱིན་ཏེ། རྒྱལ་པོ་རྒྱལ་བའི་འོད་གང་ན་བ་དེར་སོང་སྟེ་འདི་སྐད་
ཅེས་གསོལ་ཏོ། ། ལྷའི་ཞལ་སྔ་ནས་མཁྱེན་པར་མཛད་དུ་གསོལ། བཙོན་ར་
མི་བདེ་བ་ན་མཆིས་པའི་སེམས་ཅན་རྣམས་ལ་གློ་བ་རྗེ་བ་ནས་བདག་གིས་མི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 295
འཇིགས་པ་སྩལ་ན་དེ་དག་དགེ་བར་ཅི་གནང་ཞེས་ནས། དེ་ནས་རྒྱལ་པོ་རྒྱལ་
བའི་འོད་ཀྱིས་བློན་པོ་ལྔ་བརྒྱ་བསགས་ནས་ཁྱེད་ཇི་སྙམ་དུ་སེམས་ཞེས་སྨྲས་པ་
དང་། དེ་དག་གིས་སྨྲས་པ། བཙོན་འདི་རྣམས་ནི་རྒྱལ་པོའི་ཕྱག་མཛོད་རྐུ་བ་
དང་། རྒྱལ་པོའི་སྐུ་ལ་དར་བ་ལགས་ནའང་བཙོན་ར་གུམ་ན་ཆད་པ་འདྲ་བ་
ལགས། དེ་དག་གི་མགོན་དུ་བགྱིད་པ་དེའང་རྒྱལ་པོའི་ཞལ་སྔར་གློ་བ་རིང་
ངོ་། ། དེ་ནས་རྒྱལ་པོའི་བུ་རྣམ་པར་རྒྱལ་བ་སྙིང་རྗེ་ཆེན་པོས་མི་བཟོད་ཅེས་
ནས་བློན་པོ་དེ་དག་ལ་སྨྲས་པ། ཁྱེད་ཀྱིས་ཇི་སྐད་སྨྲས་པ་དེ་ལྟར་ཡང་རུང་སྟེ།
ངས་ཁོང་པ་འདི་དག་གི་དོན་དུ་སྡུག་བསྔལ་ཉམས་སུ་བླངས་པ་ཐམས་ཅད་ཀྱང་
བཟོད་པར་བྱ་ན། དེ་དག་ལ་ཁྱོད་ཀྱིས་ཅི་བྱ་བ་དེ་ང་ལ་གྱིས་ཏེ་ཉེས་པ་ཅན་དེ་
དག་ཕྱེ་ཞིག ངས་དེ་རྣམས་བཙོན་ར་ནས་དགྲོལ་བའི་དོན་དུ་མི་བདེ་ཐམས་
ཅད་ཉམས་སུ་བླངས་ཏེ་ལུས་དང་སྲོག་ཡོངས་སུ་དོར་བར་བྱའོ། ། དེ་ཅིའི་ཕྱིར་
ཞེ་ན། གལ་ཏེ་ངས་སེམས་ཅན་འདི་རྣམས་ཙམ་ཞིག་ཀྱང་བཙོན་ར་ནས་
དགྲོལ་བར་མ་ནུས་ན། ཁམས་གསུམ་པའི་བཙོན་ར་ན་འཁོད་པའི་སེམས་ཅན་
སྲེད་པའི་ཞགས་པས་གླེགས་པ་སྡུག་བསྔལ་དང་ཡིད་མི་བདེ་བ་དང་འཁྲུགས་
པས་མནར་བ་རྣམས་ཀྱང་ཇི་ལྟར་ཁྲོལ་བར་བྱ་ཞེས་ནས། རྒྱལ་པོ་གཞོན་ནུ་
རྣམ་པར་རྒྱལ་བས་བཙོན་ར་ན་འཁོད་པའི་སེམས་ཅན་དེ་དག་བདག་ཉིད་
ཡོངས་སུ་བཏང་བ་དང་རྣམ་པ་ཐམས་ཅད་དུ་ཡོངས་སུ་བཏང་བས་གཡོག་
འཁོར་ཐམས་ཅད་དང་ནོར་གྱི་ཕུང་པོ་ཐམས་ཅད་ཀྱིས་བསླུས་ཏེ། བཙོན་ར་
དེ་དག་ནས་ཡོངས་སུ་བཀྱེ་ནས་སེམས་ཅན་དེ་དག་གི་སྡུག་བསྔལ་ཉམས་སུ་
བླངས་ཏེ་ཕྱིར་ལྡོག་པ་མེད་པར་གྱུར་ཏོ། ། དེ་ནས་རྒྱལ་པོ་རྒྱལ་བའི་འོད་ཤིན་
ཏུ་ཁྲོས་ནས་རྒྱལ་པོའི་བུ་རྣམ་པར་རྒྱལ་བ་དང་གཡོག་དང་ལྡན་པའི་མི་དེ་དང་
བཅས་ཏེ་བསད་པར་བྱས་སོ། ། དེའི་ལས་རྒྱལ་པོ་ཟླ་བའི་འོད་ལ་ཟླ་བ་ཕྱེད་
ཙ



296
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཅིག་ཕྲད་པར་གསོལ་བ་བཏབ་པ་དང་། དགུང་ཟླ་ཕྱེད་ཅིག་གཞོན་ནུ་འདི་
སྦྱིན་པ་སྩལ་དུ་ཅི་གནང་། དེ་སླན་ཆད་ནི་སུ་ཇི་དགོས་པ་དེའང་མཛད་པར་
གསོལ་ཞེས་པ་དང་དེ་དེ་ལྟར་གྱིས་ཤིག་ཅེས་རྒྱལ་པོས་གནང་ངོ་ཞེས་འབྱུང་
ངོ་། ། ཡང་སོ་སོ་སྐྱེ་བོའི་གནས་སྐབས་སུ་ཡང་བདག་གཞན་བརྗེ་བའི་བྱང་
ཆུབ་ཀྱི་སེམས་བསྒོམ་པའི་དཔེ་ནི། བློ་གྲོས་རྒྱ་མཚོས་ཞུས་པ་ལས་སྔོན་བྱུང་བ་
འདས་པའི་དུས་ན་བསྐལ་པ་གྲངས་མེད་པའི་ཡང་ཆེས་གྲངས་མེད་དཔག་ཏུ་
མེད་པར་གྱུར་བ་དེའི་ཚེ་དེའི་དུས་ན། སེང་གེའི་རྒྱལ་པོ་དར་དཀར་ལྟ་བུའི་
རལ་པ་ཅན་ཡན་ལག་མ་སྨད་པ་ཞེས་བྱ་བ་སེམས་ཅན་ཐམས་ཅད་ལ་བྱམས་
པའི་རྗེས་སུ་ཞུགས་པ། རྩྭ་དང་ལོ་མ་དང་མེ་ཏོག་དང་འབྲས་བུ་ལ་མོས་པ་ཞིག་
རིའི་ཕུག་བགྲོད་དཀའ་བ་ཞིག་ན་གནས་སོ། ། རིའི་ཕུག་བགྲོད་དཀའ་བ་དེ་ན་
སྤྲེའུ་ཕོ་མོ་ཞིག་ཀྱང་གནས་སོ། ། དེ་ནས་དུས་གཞན་ཞིག་ན་སྤྲེའུ་མོ་དེ་བུ་
འབྲངས་ནས་དེ་ལས་ཕྲུ་གུ་གཉིས་བྱུང་ངོ༌། ། དེ་ནས་སྤྲེའུ་དེ་དང་སྤྲེ་མོ་དེ་ཕྲུ་གུ་
དེ་གཉིས་རི་དྭགས་ཀྱི་རྒྱལ་པོའི་སེང་གེ་ལ་གཏམས་ཏེ་སྤྱོད་ཡུལ་དུ་དོང་ངོ༌། །
དེ་ནས་བྱ་རྒོད་ཀྱི་རྒྱལ་པོ་སྤུ་གྲི་བ་ཞེས་བྱ་སྟེང་གི་བར་སྣང་ལ་བབས་ཏེ།
སྤྲེའུའི་ཕྲུ་གུ་དེ་གཉིས་བླངས་ནས་སྟེང་གི་བར་སྣང་ལ་གནས་པར་གྱུར་པ་དང་།
རི་དྭགས་ཀྱི་རྒྱལ་པོ་སེང་གེས་བྱ་རྒོད་ཀྱི་རྒྱལ་པོ་སྤུ་གྲི་བས་སྤྲེའུའི་ཕྲུ་གུ་དེ་གཉིས་
ཁྱེརབ་མཐོང་ངོ༌། ། མཐོང་ནས་ཀྱང་ཚིགས་སུ་བཅད་དེ་སྨྲས་པ། བྱ་རྒོད་
རྒྱལ་པོ་ཁྱོད་ལ་བདག་གསོལ་བ། ། བདག་གི་སྤྲེའུ་ཕྲུག་དེ་གཉིས་ཁྱོད་ཀྱིས་
ཐོངས། ། བདག་ནི་དེ་དག་འཇིགས་མེད་བྱ་ཕྱིར་གནས། ། སྐྱབས་སུ་དོང་
བསམ་བསད་ཁྱོད་ཀྱིས་ཐོངས། ། དེ་ནས་བྱ་རྒོད་ཀྱི་རྒྱལ་པོས་རི་དྭགས་ཀྱི་
རྒྱལ་པོ་སེང་གེ་དེ་ལ་ཚིགས་སུ་བཅད་དེ་སྨྲས་པ། རི་དྭགས་རྒྱལ་པོ་གལ་ཏེ་ཁྱོད་
ནི་བདག་འདོར་ན། ། དེ་ལྟ་ན་ནི་འདི་གཉིས་མི་བསད་བཏང་བར་བྱ། ། ཁོ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 297 །
བོས་འདི་གཉིས་ཟོས་ན་ཁོ་བོ་མཁའ་ལ་གནས། ཁྱོད་ནི་ཁྲོས་པར་གྱུར་ཀྱང་
བདག་ལ་ཅི་བྱར་ཡོད། ། རི་དྭགས་ཀྱི་རྒྱལ་པོས་ཡང་སྨྲས་པ། བདག་ནི་
བཏང་ནི་ཡོངས་སུ་བཟའ་བར་གྱིས། ། བདག་གི་སྤྲེའུ་ཕྲུག་གཉིས་ནི་བཏང་
བར་གསོལ། ། བྱང་ཆུབ་ཞུགས་པ་དམ་བཅས་སྲུང་བར་བྱེད། ། མཁས་པ་
དག་ནི་རྫུན་དུ་སྨྲ་བ་མེད། ། བདག་བརྫུན་འགྱུར་དུ་འོང་སྟེ་ ལྷག་བསམ་
པས། ། དེ་ནས་དྲང་སྲོང་ཆེན་པོ་ལུས་འདོར་ཏེ། ། དེ་ནས་ལྷག་པའི་བསམ་
པས་དགར་གྱུར་ནས། ། སེམས་ཅན་རྣམས་ཀྱི་ཆེད་དུ་ལུས་གཏོང་ངོ༌། ། དེ་
ནས་བྱ་རྒོད་རྒྱལ་དེས་རྨད་དུ་བྱུང་མཐོང་ནས། ། ནམ་མཁར་གནས་ཏེ་ཆེད་
བརྗོད་ཆེད་དུ་བརྗོད། ། གང་དག་གཞན་ཕྱིར་རང་གི་ལུས་འདོར་བ། ། དེ་
དག་འཚོ་བའི་འཇིག་རྟེན་འདིར་དེར་འཚོ། ། ཁོ་བོས་སྤྲེའུ་ཕྲུག་འདི་གཉིས་
བཏང་བར་བྱ། ། ཁྱོད་ཀྱང་འཚོ་ཞིང་རིང་དུ་ཆོས་སྤྱོད་ཅིག ། ཅེས་འབྱུང་
ངོ་། ། བསམ་གཏན་གྱི་ཕ་རོལ་ཏུ་ཕྱིན་པའི་སྐབས་ཀྱི་མདོ་སྦྱར་བའོ། །
༈ དྲུག་པ་ཤེས་རབ་ཀྱི་ཕར་ཕྱིན་པ་ནས་ལྟ་བས་སྤྲོས་པ་བཅད་
པ་དང་། སྒོམ་ པས་ ཉམས་སུ་བླངས་པ་ གཉིས་ ལས། དང་ པོ་ ནི།
འཇམ་དཔལ་རྣམ་པར་རོལ་པའི་མདོ་ལས་ལྷའི་བུ་པདྨ་རྣམ་པར་རོལ་པས་
འཇམ་དཔལ་ལ་སྨྲས་པ། འཇམ་དཔལ་ཕྱི་རོལ་གྱི་ཡུལ་འདི་བྱེད་པ་པོས་བྱས་
པའམ་ཇི་ལྟར་བ་ལྟ་བར་བྱ། འཇམ་དཔལ་གྱིས་སྨྲས་པ། ལྷའི་བུ་ཕྱི་རོལ་གྱི་
ཡུལ་འདི་ཐམས་ཅད་ནི་བྱེད་པ་པོས་བྱས་པ་མ་ཡིན་ཏེ། སེམས་ཀྱི་རྟོག་པའི་
བག་ཆགས་བརྟས་པས་སྣང་བ་ཡིན་ནོ། ། ལྷའི་བུས་སྨྲས་པ། བག་ཆགས་ཇི་
ལྟར་བརྟས་ཀྱང་རི་དང་རྒྱ་མཚོ་དང་གཟའ་སྐར་ལ་སོགས་པ་སྲ་ཞིང་འཐས་པ་
འདི་ལྟར་སྣང་དུ་ག་ལ་རུང་། འཇམ་དཔལ་གྱིས་སྨྲས་པ། རྣམ་པར་རྟོག་པ་
བརྟས་པའི་དབང་གིས་དེ་ལྟར་སྣང་དུ་རུང་སྟེ། གྲོང་ཁྱེར་ཝཱ་རཱ་ཎ་སཱིར་བྲམ་



298 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཟེར་མོ་གཅིག་གིས་རང་སྟག་ཏུ་བསྒོམ་པས་གྲོང་ཁྱེར་གྱི་མི་ཐམས་ཅད་ཀྱིས་ཀྱང་
སྟག་ཏུ་དངོས་སུ་མཐོང་སྟེ། མི་ཐམས་ཅད་བྲོས་ནས་གྲོང་ཁྱེར་སྟོངས་པ་བྱུང་
ངོ༌། ། ཡང་དགེ་སློང་གཅིག་གིས་རང་གཞན་ཐམས་ཅད་ཀེང་རུས་སུ་བསྒོམས་
པས་ཐམས་ཅད་ཀྱི་ས་མངོན་སུམ་དུ་རུས་པར་མཐོང་བ་བྱུང་ངོ་། ། དེ་ལྟར་
ཡུན་ཐུང་ངུས་ཀྱང་དེ་ལྟར་སྣང་ན་ཐོག་མ་མེད་པའི་དུས་ནས་བག་ཆགས་བརྟས་
པ་འདི་ཅི་སྟེ་མི་སྣང་། ལྷའི་བུས་སྨྲས་པ། བག་ཆགས་བརྟས་པའི་དབང་གིས་
དེ་ལྟར་སྣང་བ་ཅི་སྟེ། འཇམ་དཔལ་གྱིས་སྨྲས་པ། སྣང་བ་ཐམས་ཅད་ལ་ངེས་
པ་མེད་པ་ཡིན་ཏེ། ལ་ལའི་སྣང་བ་ལ་ནི་ལ་ལའི་མུན་པ་ཡིན་ལ། ལ་ལའི་མུན་
པ་ལ་ནི་ལ་ལའི་སྣང་བ་ཡིན་ནོ། ། ས་འབའ་ཞིག་ལ་སར་འདུ་ཤེས་པ་ཡོད།
ས་ལ་མེར་འདུ་ཤེས་པ་ཡོད། ས་ལ་ལོངས་སྤྱོད་དུ་འདུ་ཤེས་པ་ཡོད། ས་ལ་
རྡུལ་དུ་འདུ་ཤེས་པ་ཡོད། མེ་ལ་མེར་འདུ་ཤེས་པ་ཡོད། མེ་ལ་ལོངས་སྤྱོད་དུ་
འདུ་ཤེས་པ་ཡོད། མེ་ལ་ཁྱིམ་དུ་འདུ་ཤེས་པ་ཡོད། མེ་ལ་ཟས་སུ་འདུ་ཤེས་པ་
ཡོད། ཆུ་ལ་ཆུར་འདུ་ཤེས་པ་ཡོད། ཆུ་ལ་སར་འདུ་ཤེས་པ་ཡོད། ཆུ་ལ་
བདུད་རྩིར་འདུ་ཤེས་པ་ཡོད། ནམ་མཁའ་ནམ་མཁར་འདུ་ཤེས་པ་ཡོད།
ནམ་མཁའ་ལ་ཡུལ་དུ་འདུ་ཤེས་པ་ཡོད། ནམ་མཁའ་ལ་སར་འདུ་ཤེས་པ་ཡོད་
མོད་དེས་ན་སྣང་བ་ངེས་པ་མེད་པའི་ཕྱིར། སེམས་བག་ཆགས་བརྟས་པས་
གང་ཡང་སྣང་བ་ཡིན་ནོ་ཞེས་དང་། དྲན་པ་ཉེར་གཞག་ཏུ་ཡང་། ལས་ཀྱི་
གཞི་ནི་མ་རིག་པ་ཡིན་ཏེ། རིག་ན་ལས་ཀྱི་དབང་དུ་མི་འགྲོ་བའི་ཕྱིར་རོ། །
ལས་ཀྱི་དཔེ་ནི་རི་མོ་མཁན་དང་འདྲ་སྟེ་སྣ་ཚོགས་སུ་སྣང་བ་ཡིན་ནོ། ། ལས་
བྱེད་པ་ན་སེམས་ཀྱིས་བྱས་པ་ཡིན་ལ། སེམས་ནི་སྤྲེའུ་དང་འདྲ་སྟེ་བྱ་བྱེད་མང་
བཡིན་ནོ། ། ཉ་དང་འདྲ་སྟེ་སྲིད་པའི་རྒྱུ་མཚོ་ན་འཕྱོ་བ་ཡིན་ནོ། ། ཁྱིམ་
བདག་དང་འདྲ་སྟེ་བག་ཆགས་བསོག་པར་བྱེད་བ་ཡིན་ནོ། ། སྒྱུ་མ་དང་འདྲ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 299
སྟེ་མེད་བཞིན་དུ་སྣང་བ་ཡིན་ནོ། ལས་ནི་དགེ་བ་བཅུ་དང་མི་དགེ་བ་བཅུ་དང་
འདོད་ཆགས་དང་ཞེ་སྡང་དང་གཏི་མུག་དང་སྦྱིན་པ་དང་ཚུལ་ཁྲིམས་དང་
བཟོད་པ་རྣམས་ཡིན་ནོ། ། འབྲས་བུ་ནི་ངན་སོང་དང་མཐོ་རིས་རྣམས་ཡིན་ནོ།
ལས་ཀྱི་རང་བཞིན་བཙལ་ན་གང་དུ་ཡང་མི་རྙེད་པ་ཡིན་ནོ་ཞེས་དང་། ལང་
ཀར་གཤེགས་པའི་མདོ་ཡང་། ། མེ་ལོང་ལ་ནི་གཟུགས་སྣང་ཡང་། ། ཡོད་པ་
མིན་པར་སྣང་བ་ལྟར། ། སེམས་ཀྱི་སྣང་བ་མི་ཤེས་སམ། ། རྣམ་པར་རྟོག་པ་
རྣམ་གཉིས་ཏེ། ། རྣམ་རྟོག་བག་ཆགས་འབྲེལ་བ་ཡིས། ། སྣ་ཚོགས་སེམས་
ལས་བྱུང་བ་སྟེ། ། མི་རྣམས་ལ་ནི་ཕྱི་རོལ་སྣང་། ། འཇིག་རྟེན་པ་ནི་སེམས་
ཙམ་མོ། ། ཞེས་དང་། ཕལ་པོ་ཆེའི་མདོར་ཡང་། སེམས་ནི་རི་མོ་མཁན་
དང་འདྲ། ། སེམས་ཀྱིས་ཕུང་པོ་བྱས་པ་སྟེ། ། འཇིག་རྟེན་ཁམས་ནི་ཇི་སྙེད་
པ། ། དེ་དག་ཐམས་ཅད་སེམས་ཀྱིས་བྲིས། ། ཞེས་དང་། འོད་སྲུང་གིས་
ཞུས་པའི་མདོར་ཡང་། དཔེར་ན་རི་མོ་མཁན་ཞིག་གིས། ། གནོད་སྦྱིན་
འཇིགས་པའི་གཟུགས་བྲིས་ནས། ། དེ་ཡིས་འཇིགས་ནས་ཁ་སྦུབ་ཏུ། །
བརྒྱལ་ནས་རང་ཉིད་འགྱེལ་བ་ལྟར། ། རང་ཉིད་ཀྱིས་ནི་བྱས་པ་ཡི། །
གཟུགས་སྒྲ་ལ་སོགས་རྨོངས་གྱུར་ཏེ། ། འགྲོ་བ་དྲུག་ཏུ་འཁྱམ་པར་འགྱུར། །
ཞེས་དང་། ཡུམ་ལས་ཀྱང་། ཕུང་པོ་དང་ཁམས་དང་སྐྱེ་མཆེད་རྣམས་ལས་
ཤེས་རབ་ཀྱི་ཕ་རོལ་ཏུ་ཕྱིན་པ་གཞན་དུ་རིག་པར་མི་བྱའོ། ། དེ་ཅིའི་ཕྱིར་ཞེ་ན།
རབ་འབྱོར་ཕུང་པོ་དང་ཁམས་དང་སྐྱེ་མཆེད་ཉིད་སྟོང་པ་དབེན་པ་ཞི་བའི་ཕྱིར་
ཤེས་རབ་ཀྱི་ཕ་རོལ་ཏུ་ཕྱིན་པ་དང་ཕུང་པོ་དང་ཁམས་དང་སྐྱེ་མཆེད་རྣམས།
གཉིས་སུ་མེད་གཉིས་སུ་བྱར་མེད་དེ། སྟོང་པའི་ཕྱིར་དང་། དབེན་པའི་ཕྱིར་
དང་། དེ་བཞིན་དུ་ཞི་བའི་ཕྱིར་དང་། དམིགས་སུ་མེད་པ་སྟེ། ཆོས་ཐམས་
ཅད་དམིགས་སུ་མེད་པ་གང་ཡིན་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་



300 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརྗོད་པར་བྱའོ་ཞེས་དང་། བྱམས་པས་ཞུས་པའི་མདོར་ཡང་། བྱམས་པས་
གསོལ་བ། ཕྱིའི་ཡུལ་འདི་ཇི་ལྟར་བར་བགྱི། བཅོམ་ལྡན་འདས་ཀྱིས་བཀའ་
སྩལ་པ། མི་རྟག་པ་དང་མ་ངེས་པ་དང་སྒྱུ་མ་ངེས་པ་དང་སྒྱུ་མ་ལྟ་བུ་ཡིན་ནོ་
ཞེས་སོ། ། བསམ་པ་རྣམ་པར་དག་པའི་མདོར། འཇམ་དཔལ་གྱིས་གསོལ་བ།
དགེ་སློང་རྣལ་འབྱོར་སྤྱོད་པའི་ཏིང་ངེ་འཛིན་བསྒོམ་པའི་ཉམས་ཇི་ལྟ་བུ་ལགས།
བཀའ་སྩལ་པ། དཔེར་ན་ཐབ་ཀྱི་མེ་བསད་པས་སྐར་ཁུང་གི་དུ་བ་ཆད་པ་
བཞིན་དུ་སེམས་རིག་པ་སྟོང་པར་ཤེས་ན་གཟུགས་སྣང་སྟོང་། སྒྲ་གྲགས་སྟོང་།
དྲི་ཚོར་སྟོང་། རོ་མྱོང་སྟོང་། རེག་བྱ་ཚོར་སྟོང་གི་ཉམས་འབྱུང་སྟེ། ནམ་
མཁའམ་བསྒྲིབས་ན་གསལ་ལོ། ། ཆུ་མ་བསྙོགས་ན་དྭང་ངོ་། ། སེམས་མ་
བཅོསན་བདེའོ་ཞེས་གསུངས་སོ། ། དེ་བས་ན་བདེན་པ་གཉིས་ཤེས་དགོས་
པས་དེ་བཤད་ན། དེ་ལ་ཀུན་རྫོབ་ཀྱི་བདེན་པ་ནི་ཐབས་ཀྱི་མཚན་ཉིད་ཡིན་ལ།
དོན་དམ་པའི་བདེན་པ་ནི་ཐབས་ལས་བྱུང་བའི་མཚན་ཉིད་ཡིན་ནོ། ། དེ་ལ་
ཀུན་རྫོབ་ཀྱི་བདེན་པ་ནི་དམིགས་པའི་མཚན་ཉིད་དེ། སེམས་ཅན་གྲོལ་བ་
དངམ་གྲོལ་བ་དང་རྗོད་པར་དང་བརྗོད་པར་བྱ་བ་དང་། ཤེས་པ་དང་ཤེས་
བྱར་འབྲེལ་བའི་མཚན་ཉིད་དང་། ལས་དང་འབྲས་བུར་འབྲེལ་བ་རྣམ་པར་
གཞག་པའི་མཚན་ཉིད་དོ། ། དོན་དམ་པའི་བདེན་པ་ནི་ཐམས་ཅད་དམིགས་
སུ་མེད་པའི་མཚན་ཉིད་དེ། འཕགས་པ་ཚངས་པ་ཁྱད་པར་སེམས་ཀྱིས་ཞུས་
པའི་མདོ་ལས། ཚངས་པ་དེ་བཞིན་གཤེགས་པ་རྣམས་ཀྱི་བྱང་ཆུབ་ནི་དམིགས་
སུམེད་པའོ་ཞེས་ཇི་སྐད་གསུངས་པ་ལྟ་བུའོ། ། ངེས་པའི་ཚིག་ཏུ་ཀུན་རྫོབ་
ཅེས་བྱ་བ་ནི། ཡང་དག་པ་ཕྱིན་ཅི་མ་ལོག་པའི་རྣམ་པ་ལ་སྒྲིབ་པས་ཀུན་རྫོབ་
བོ། ། ཀུན་ཞེས་བྱ་བ་ནི་ཡང་དག་པ་ཕྱིན་ཅི་མ་ལོག་པའི་རྣམ་པས་སོ། ། རྫོབ་
ཅེས་བྱ་བ་ནི་སྒྲིབ་ཅིང་གཡོག་པར་བྱེད་པ་སྟེ། འགེགས་པར་བྱེད་ཅེས་བྱ་བའི་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 301
ཐ་ཚིག་གོ། ། གང་གིས་ཅི་ཞིག་བསྒྲིབས་ཤེ་ན། དམིགས་པའི་མཚན་ཉིད་
ཀུན་རྫོབ་ཀྱི་བདེན་པས། དམིགས་སུ་མེད་པའི་མཚན་ཉིད་དོན་དམ་པའི་
བདེན་པ་བསྒྲིབས་སོ། ། བདེན་པ་ཞེས་བྱ་བ་ནི། ཀུན་རྫོབ་དེ་ཉིད་བདེན་པ་
ཡིན་པས་ཀུན་རྫོབ་ཀྱི་བདེན་པ་ཞེས་བྱའོ། ། འདིར་ཁ་ཅིག་ན་རེ། དེ་ལྟར་
བསྡུ་བར་བྱས་ན་ཀུན་རྫོབ་འབའ་ཞིག་བདེན་པར་འགྱུར་གྱི་དོན་དམ་པ་ནི་
བདེན་པར་མི་འགྱུར་ཏེ། དེ་ལྟར་ན་ལུང་དང་ཡང་འགལ་བར་འགྱུར་ཏེ།
ལུང་ལས། རིགས་ཀྱི་བུ་གལ་ཏེ་དོན་དམ་པར་མེད་པར་གྱུར་ན་ཚངས་པར་
སྤྱོད་པ་དོན་མེད་པར་འགྱུར་རོ་ཞེས་གསུངས་སོ་ཞེས་ཟེར་བས། འདིར་དེ་ལ་
སྨྲས་པ་ལུང་དང་འགལ་བའང་མི་འགྱུར་ཏེ། འདི་ལྟར་ཆོས་ཐམས་ཅད་མ་
སྐྱེས་པའི་ཕྱིར་དམིགས་པ་དེ་ཉིད་ཤེས་རབ་ཀྱིས་ཉེ་བར་བརྟགས་པ་ནི་དོན་དམ་
པར་དམིགས་སུ་མེད་པ་ཉིད་ནི་དོན་དམ་པའི་བདེན་པ་ཡིན་པས། དེའི་ཕྱིར་
དོན་དམ་པའི་ བདེན་ པ་ ཡང་ བདེན་ པ་ གཉིས་ སུ་ འཐད་དེ། ལུང་ ལས།
འཇམ་དཔལ་ང་བྱང་ཆུབ་གྱི་སྙིང་པོ་ལ་འདུག་ནས་ཅི་ཡང་མ་དམིགས་པ་ཁོ་
ནར་ལངས་སོ་ཞེས་ཇི་སྐད་གསུངས་པ་ལྟ་བུའོ། ། ཡང་ན་དམིགས་པ་ཞེས་བྱ་
བ་ཀུན་རྫོབ་ཀྱི་བདེན་པའི་མཚན་ཉིད་ཡིན་པ་དེ་ནི། ཀུན་རྫོབ་ཁོ་ནར་བདེན་
པས་ཀུན་རྫོབ་ཀྱི་བདེན་པ་ཞེས་བྱ་བར་བསྡུའི། དེ་དོན་དམ་པར་བདེན་པ་ནི་
མ་ཡིན་ཏེ། འདི་ལྟར་འབྱུང་བ་ཆེན་པོ་རྣམས་ཀྱང་ཀུན་རྫོབ་ཁོ་ནར་སྲ་བ་དང་
གཤེར་བ་དང་དྲོ་བ་དང་གཡོ་བ་མེད་ཀྱི་ངོ་བོ་ཉིད་དུ་ཡོད་ཀྱི་དོན་དམ་པར་ནི་
མེད་དོ། ། གལ་ཏེ་སྲ་བ་ཉིད་ལ་སོགས་པ་དོན་དམ་པར་ཡང་ཡོད་པར་གྱུར་ན།
རྣལ་འབྱོར་པ་རྣམས་རྩིག་པ་ལ་ཡང་ཐད་ཀར་འགྲོ་བ་དང་། ར་བ་ལ་ཡང་ཐད་
ཀར་འགྲོ་བ་དང་། རི་ལ་ཡང་མི་ཐོགས་པར་འགྲོ་བ་ཡང་མི་འགྱུར་ལ། ཀུན་
རྫོབ་ལས་དོན་དམ་པ་ཁྱད་པར་ཡོད་པར་ཡང་མི་འགྱུར་ཏེ། དེ་ལྟར་ན་དེ་ཁོ་ན་



302 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མ་མཐོང་བའི་སེམས་ཅན་ཐམས་ཅད་ཀྱིས་ཀྱང་འཕགས་པས་ཐུགས་སུ་ཆུད་
པརབྱ་བའི་ཁོ་ན་རྟོགས་པས་སེམས་ཅན་ཐམས་ཅད་ཀྱིས་ཀྱང་དེ་ཁོ་ན་མཐོང་
བའི་སྐྱོན་དུ་འགྱུར་བས། དེའི་ཕྱིར་དམིགས་པ་ཞེས་བྱ་བ་ཀུན་རྫོབ་ཀྱི་བདེན་
པ་ནི་ ཀུན་ རྫོབ་ ཁོ་ནར་ བདེན་ པས་ ཀུན་རྫོབ་ ཀྱི་ བདེན་ པ་ ཞེས་ བྱ་ བར་
བསྡུའོ། ། དམིགས་པ་ཞེས་དེ་ཉིད་ཤེས་རབ་ཀྱིས་ཉེ་བར་བརྟགས་ན་དོན་དམ་
པ་དམིགས་སུ་མེད་པ་ཉིད་ནི་དོན་དམ་པའི་བདེན་པ་མེད་པ་ཡང་མ་ཡིན་
ནོ། ། དོན་དམ་པ་ཞེས་བྱ་བ་ནི་དེ་དོན་ཡང་ཡིན་ལ་དམ་པ་ཡང་ཡིན་པས་དོན་
དམ་པའོ། ། དོན་ཅེས་བྱ་བ་ནི་རྟོགས་པར་བྱ་བའི་དོན་ཏེ། འདིར་རྟོགས་
པར་བྱ་བ་མེད་པའི་ཚུལ་གྱིས་དམིགས་སུ་མེད་པར་རྟོགས་པར་བྱ་བ་ནི་དོན་
ཏོ། ། དམ་པ་ཞེས་བྱ་བ་ནི་དོན་དེ་ཉིད་དམ་པ་སྟེ། ཆོས་ཐམས་ཅད་ཀྱི་དེ་ཁོ་
ན་ཉིད་ཕྱིན་ཅི་མ་ལོག་པ་ཡིན་པའི་ཕྱིར་རོ། ། བདེན་པ་ཞེས་བྱ་བ་ནི་དོན་དམ་
པ་ཉིད་དམིགས་སུ་མེད་པར་བདེན་པས་དོན་དམ་པའི་བདེན་པ་ཞེས་བྱའོ། །
བཅོམ་ལྡན་འདས་ཀྱིས་རྟེན་ཅིང་འབྲེལ་བར་འབྱུང་བའི་རིན་པོ་ཆེ་དམ་པ་དེ།
ཀུན་རྫོབ་དང་དོན་དམ་པའི་བདེན་པ་ལ་བརྟེན་ནས་བཀའ་སྩལ་པ་དང༌།
བདེན་པ་གཉིས་པོ་དེ་ཡང་དམིགས་པ་དང་། དམིགས་སུ་མེད་པའི་མཚན་
ཉིད་ཡིན་པར་ཇི་ལྟར་ཤེས་ཤེ་ན། དེ་ནི་འདི་ལྟར་འཕགས་པ་ཤེས་རབ་ཀྱི་ཕ་
རོལ་ཏུ་ཕྱིན་པའི་མདོ་ལས། རབ་འབྱོར་འདི་དག་ཐམས་ཅད་ནི། འཇིག་
རྟེན་གྱི་ཐ་སྙད་དུ་བསྟན་པ་ཡིན་གྱི་དོན་དམ་པར་མ་ཡིན་ནོ་ཞེས་གསུངས་པ་
དང་། འཕགས་པ་དཀོན་མཆོག་སྤྲིན་གྱི་མདོ་ལས་ཀྱང་། ཀུན་རྫོབ་ཀྱི་བདེན་
པ་ལ་མཁས་པ་དང་། དོན་དམ་པའི་བདེན་པ་ལ་མཁས་པ་ཡིན་ཞེས་བྱ་བ་དང་
དེའི་མཚན་ཉིད་གཟུགས་སུ་འདོད་པར་བྱེད་ཅིང་། དོན་དམ་པར་གཟུགས་
དམིགས་སུ་མེད་ཅིང་མངོན་པར་ཞེན་པ་མེད་པ་དང་། བྱང་ཆུབ་དང་བྱང་



-
-
-
ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 303_
ཆུབ་པར་བྱེད་པའི་བར་དུ་འདོད་ཆགས་པར་བྱེད་ཅིང་། དོན་དམ་པར་བྱང་
ཆུབ་དང་བྱང་ཆུབ་པར་བྱེད་པ་དམིགས་སུ་མེད་ཅིང་མངོན་པར་ཞེན་པ་མེད་པ་
ཞེས་བྱ་བ་བཀའ་སྩལ་པ་དང་། བློ་གྲོས་མི་ཟད་པར་བསྟན་པ་འདི་མདོ་ལས་
ཀྱང་། ཀུན་རྫོབ་ཀྱི་བདེན་པ་གང་ཞེ་ན། ཇི་ཙམ་དུ་འཇིག་རྟེན་གྱི་ཐ་སྙད་དུ་
ཡི་གེ་དང་སྒྲ་དང་བརྡས་བསྟན་པའོ། ། དོན་དམ་པའི་བདེན་པ་གང་ཞེ་ན།
གང་ལ་སེམས་ཀྱི་སྤྱོད་པ་ཡང་མེད་ན་ཡི་གེ་རྣམས་ལྟ་ཅི་སྨོས་པའོ་ཞེས་བདེན་པ་
གཉིས་ཀྱི་མཚན་ཉིད་དང་བཅས་པ་བཀའ་སྩལ་པ་དང་། འཕགས་པ་ལང་
ཀར་གཤེགས་པའི་མདོ་ལས་ཀྱང་། ཀུན་རྫོབ་དང་ནི་དོན་དམ་སྟེ། ། རྒྱུ་ལ་
སྐྱེས་པ་གསུམ་པ་སྟེ། ། ཀུན་རྫོབ་རྟོག་པས་བཏགས་པ་སྟེ། ། དེ་ཆད་འཕགས་
པའི་སྤྱོད་ཡུལ་ལོ། ། ཞེས་གསུངས་ཏེ། ཚིགས་སུ་བཅད་པའི་ཕྱེད་གོང་མས་
བདེན་པ་གཉིས་བསྟན་ལ། བྱེད་འོག་མས་དེའི་མཚན་ཉིད་བསྟན་པ་དང་།
ཡང་དེ་ཉིད་ལས། ཇི་ལྟར་འཕགས་པས་རྣམ་བརྟགས་ལྟར། ། དངོས་པོ་
རྣམས་ཀྱི་དངོས་ཉིད་མེད། ། ཇི་ལྟར་བྱིས་པས་རྣམ་རྟགས་ལྟར། ། དངོས་
རྣམས་ཡོད་པ་ཁོ་ན་ཉིད། ། ཅེས་གསུངས་པ་དང་། འཕགས་པ་ཡབ་སྲས་
མཇལ་བའི་མདོ་ལས་ཀྱང་། འཇིག་རྟེན་མཁྱེན་པས་ གཞན་ ལ་མ་ གསན་
པར། ། བདེན་པ་གཉིས་པོ་འདི་དག་རང་གིས་གཟིགས། ། ཀུན་རྫོབ་གང་
ཡིན་དེ་བཞིན་དོན་དམ་སྟེ། ། བདེན་པ་གསུམ་པ་གཞན་ནི་ཡོད་མ་ཡིན། །
ཞེས་གསུངས་པ་དང་། འདི་ལྟར་དེ་བཞིན་གཤེགས་པས་ཀུན་རྫོབ་དང་དོན་
དམ་པ་ཐུགས་སུ་ཆུད་ཅིང་། ཤེས་བྱ་ཡང་ཀུན་རྫོབ་དང་དོན་དམ་པ་ཇི་ཙམ་པ་
དེ་ཙམ་དུ་ཟད་ལ། དེ་ཡང་བཅོམ་ལྡན་འདས་ཀྱིས་སྟོང་པ་ཉིད་དུ་ཤིན་ཏུ་
གཟིགས། ཤིན་ཏུ་ཐུགས་སུ་ཆུད། ཤིན་ཏུ་མངོན་དུ་མཛད་པས་དེས་ན་
ཐམས་ཅད་མཁྱེན་པ་ཞེས་བྱ་བ་འདི་ནི་ངོ་མཚར་ཆེའོ་ཞེས་ཀྱང་གསུངས་ཏེ།



304
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ལ་ཀུན་རྫོབ་ནི་དེ་བཞིན་གཤེགས་པས་འཇིག་རྟེན་གྱི་སྤྱོད་པའི་སྒོ་ནས་
གཟིགས་པ་ཡིན་ནོ། ། དེ་ལ་འཇིག་རྟེན་ཞེས་བྱ་བ་ནི། རིགས་པ་དང་རིགས་
པ་མ་ཡིན་པའི་ཚོགས་སུ་བརྗོད་པའོ། ། འཇིག་རྟེན་དེའི་སྤྱོད་པ་ནི། ལུས་
དང་ངག་དང་ཡིད་ཀྱི་སྤྱོད་པར་དམིགས་པ་ཇི་སྙེད་པ་སྟེ། དེ་ནི་ཀུན་རྫོབ་ཀྱི་
བདེན་པའོ། ། ཡང་ན་གང་ལ་འཇིག་རྟེན་སྤྱོད་ཅིང་རྣམ་པར་གནས་པའོ། །
ལོངས་སྤྱོད་ཀྱི་སྒོ་ནས་ལས་དང་འབྲས་བུར་འབྲེལ་བ་དེ་ནི་ཀུན་རྫོབ་བོ། །
ཀུན་རྫོབ་ཏུ་ལས་དང་ལས་ཀྱི་འབྲས་བུར་འབྲེལ་བ་ཡིན་གྱི། དོན་དམ་པར་མ་
ཡིན་པ་དེ་ནི་འཐད་ཀྱི། གལ་ཏེ་དོན་དམ་པར་ལས་དང་ལས་ཀྱི་འབྲས་བུ་ལ་
སྤྱོད་པ་ཡོད་པར་གྱུར་ན་འཁོར་བ་ལས་ཐར་པ་བྱེ་བྲག་མེད་པར་འགྱུར་བས།
དེའི་ཕྱིར་ དོན་ དམ་ པར་ ལས་ དང་ ལས་ ཀྱི་ འབྲས་ བུ་ ལ་ སྤྱོད་ པ་ མེད་དེ།
འཕགས་པ་དཀོན་མཆོག་བརྩེགས་པའི་མདོ་ལས། གང་ལ་ལས་མེད་པ་དང་
ལས་ཀྱི་འབྲས་བུ་མེད་པ་དེ་ནི་འཕགས་པ་རྣམས་ཀྱི་རིགས་ཡིན་ལ། འཕགས་
པ་རྣམས་ཀྱི་རིགས་གང་ཡིན་པའི་རིགས་དེ་ལ་ནི་ལུས་ཀྱི་ལས་མི་བྱེད། ངག་གི་
ལས་མི་བྱེད། ཡིད་ཀྱི་ལས་མི་བྱེད་དོ་ཞེས་ཇི་སྐད་གསུངས་པ་ལྟ་བུའོ། ། དོན་
དམ་པ་གང་ཡིན་པ་དེ་ནི་བརྗོད་དུ་མེད་པ་ཤེས་པར་བྱར་མེད་པ། རྣམ་པར་
ཤེས་པར་བྱར་མེད་པ་ཡོངས་སུ་ཤེས་པར་བྱར་མེད་པ། མ་བསྟན་པ་རབ་ཏུ་མ་
བསྟན་པ། མ་མཉན་པ་ཉན་དུ་མ་བཅུག་པ། མ་ཤེས་པ་རྣམ་པར་མ་ཤེས་པ།
མ་མཐོང་བ་མཐོང་བར་མ་བྱས་པ། མ་བརྟགས་པ་འཛིན་དུ་མ་བཅུག་པ། མ་
རྟོགས་པ་མ་ཐོབ་པ། མ་བོར་བ་མ་བླངས་པ། མ་བསྡུས་པ་མ་གསལ་བ་མི་
ཟད་པ་བྱེད་པ་མེད་པ། རབ་ཏུ་མ་ཞི་བ་མ་བསླད་པ་མ་བསྟོད་པ། ཐོབ་པ་མ་
ཡིན་པ་མ་ཐོབ་པ་མ་ཡིན་པ། བདེ་བ་མ་ཡིན་པ་མི་བདེ་བ་མ་ཡིན་པ། སྙན་པ་
མ་ཡིན་པ་མི་སྙན་པ་མ་ཡིན་པ། གཟུགས་མ་ཡིན་པ་གཟུགས་མེད་པ་མ་ཡིན་པ།



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 305
་་་
གྲངས་མེད་པ་བགྲང་དུ་མེད་པ། འཇིག་རྟེན་མ་ཡིན་པ་འཇིག་རྟེན་མེད་པ་མ་
ཡིན་པ་བྲལ་བ་མ་ཡིན་པ། ཀུན་ནས་ཉོན་མོངས་པ་མ་ཡིན་པ་རྣམ་པར་བྱང་བ་
མ་ཡིན་པ། ཀུན་རྫོབ་མ་ཡིན་པ་མྱ་ངན་ལས་འདས་པ་མ་ཡིན་པ། རྣམ་པར་
མ་བརྟགས་པ་རྣམ་པར་མ་བསྒྲུབས་པ། གཡོ་བ་མེད་པ་རློམ་སེམས་མེད་པ་
སྐྱོན་མེད་པ། མངོན་པར་འདུས་མ་བྱས་པ། མ་སྤྲོས་པ་སྤྲོས་པ་དང་བྲལ་བ་སྟེ།
འདི་ལྟར་གཟུགས་དམིགས་སུ་མེད་པ་དང་། རྣམ་པ་ཐམས་ཅད་མཁྱེན་པ་
ཉིད་ཀྱི་བར་དུ་དམིགས་སུ་མེད་པ་ཡིན་ནོ་ཞེས་གསུངས་པ་དང་། དེ་དག་ལ་
སོགས་པ་མདོ་སྡེ་མཐའ་ཡས་པ་གཞན་དག་ལས་ཀྱང་བདེན་པ་གཉིས་བཀའ་
སྩལ་ཏོ། ། ཉན་ཐོས་ཀྱི་ཐེག་པ་ལས་ཀྱང་། ང་ནི་ཡོད་པའི་ཆོས་ཀྱང་ཡོད་པར་
སྟོན་ལ། མེད་པའི་ཆོས་ཀྱང་མེད་པར་སྟོན་ཏོ་ཞེས་གསུངས་སོ། །
གཉིས་པ་སྒོམ་པས་ཉམས་སུ་བླང་བ་ནི། ཏིང་ངེ་འཛིན་རྒྱལ་པོའི་དོན་
སློབ་དཔོན་ཀ་མ་ལ་ཤཱི་ལས། བསྒོམ་རིམ་ཐ་མར་གསུངས་པ་འདིར་བཤད་དེ།
དེ་ཡང་འདི་ལྟར། དེ་བས་ན་སངས་རྒྱས་ཉིད་ཐོབ་པར་འདོད་པས་ཞི་གནས་
དང་ལྷག་མཐོང་བསྒོམ་པར་བགྱིའོ། ། གང་དེ་གཉིས་ལ་མི་བསྒོམ་པར་དེ་དག་
ནི་དངོས་པོའི་མཐའ་ཡང་མི་རྟོགས། དགོས་པ་ཡོངས་སུ་གྲུབ་པར་ཡང་མི་
འགྱུར་རོ་ཞེས་བསྟན་པར་འགྱུར་རོ། ། དེ་ལ་མདོར་ན་ཞི་གནས་ནི་སེམས་རྩེ་
གཅིག་པ་ཉིད་དོ། ། ལྷག་མཐོང་ནི་ཡང་དག་པ་ལ་རྟོགས་པའོ་ཞེས། བཅོམ་
ལྡན་འདས་ཀྱིས་འཕགས་པ་དཀོན་མཆོག་སྤྲིན་ལ་སོགས་པ་ལས་ཞི་གནས་དང་
ལྷག་མཐོང་གི་མཚན་ཉིད་བཀའ་སྩལ་ཏོ། ། དེ་ལ་རྣལ་འབྱོར་པ་ཞི་གནས་དང་
ལྷག་མཐོང་གི་ཚོགས་ཚུལ་ཁྲིམས་རྣམ་པར་དག་པ་ལ་སོགས་པ་ལ་གནས་པ་དེས།
སེམས་ཅན་ཐམས་ཅད་ལ་སྙིང་རྗེ་ཆེན་པོ་བསྐྱེད་དེ་བྱང་ཆུབ་ཏུ་སེམས་བསྐྱེད་
ནས་ཐོས་པ་དང་བསམ་པ་དང་སྒོམ་པ་ལ་སྦྱོར་བར་བྱའོ། ། དེ་ལ་རྣལ་འབྱོར་



306 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པས་བསྒོམ་པའི་དུས་སུ་ཐོག་མར་བྱ་བ་ཅི་ཡོད་པ་ཐམས་ཅད་ཡོངས་སུ་རྫོགས་
པར་བྱས་ལ་བཤང་གཅི་བྱས་ནས། སྒྲའི་ཚེར་མ་མེད་པ་ཡིད་དུ་འོང་བའི་
ཕྱོགས་སུ་བདག་གིས་སེམས་ཅན་ཐམས་ཅད་བྱང་ཆུབ་ཀྱི་སྙིང་པོ་ལ་དགོད་པ་
བྱའོ་སྙམ་དུ་ཡོངས་སུ་བསམ་ཞིང་འགྲོ་བ་མཐའ་དག་གདོན་པའི་བསམ་པ་ཅན་
གྱི་སྙིང་རྗེ་ཆེན་པོ་མངོན་དུ་བྱས་ལ། ཕྱོགས་བཅུ་ན་བཞུགས་པའི་སངས་རྒྱས་
དང་བྱང་ཆུབ་ སེམས་ དཔའ་ ཐམས་ ཅད་ ལ་ ཡན་ ལག་ལྔས་ ཕྱག་ བྱས་ནས།
སངས་རྒྱས་དང་བྱང་ཆུབ་སེམས་དཔའི་སྐུ་གཟུགས་ཀྱི་རི་མོ་ལ་སོགས་པ་མདུན་
དུབཞག་པ་དང་། གཞན་དུ་ཡང་རུང་སྟེ་དེ་དག་ལ་ཅི་ནུས་སུ་མཆོད་པ་དང་
བསྟོད་པ་བྱས་ལ་རང་གི་སྡིག་པ་བཤགས་པ་ནས། འགྲོ་བ་མཐའ་དག་གི་
བསོད་ནམས་ལ་རྗེས་སུ་ཡི་རང་བ་བྱས་ནས། སྟན་ཤིན་ཏུ་འཇམ་པོ་བདེ་བ་ལ་
རྗེ་བཙུན་རྣམ་པར་སྣང་མཛད་ཀྱི་སྐྱིལ་མོ་ཀྲུང་ལྟ་བུའམ། སྐྱིལ་མོ་ཀྲུང་ཕྱེད་
དུའང་རུང་སྟེ། མིག་ཧ་ཅང་མི་དབྱེ་ཧ་ཅང་ཡང་མི་འཛུམ་པར་སྣའི་རྩེ་མོ་ལ་
གཏད་ཅིང་། ལུས་ཧ་ཅང་མི་དགུ་ཧ་ཅང་ཡང་མི་དགྱེ་བར་དྲང་པོར་བསྲངས་
ལ་དྲན་པ་ནང་དུ་བཞག་སྟེ་འདུག་པར་བྱའོ། ། དེ་ནས་ཕྲག་པ་མཉམ་པར་
གཞག་ལ། མགོ་མི་མཐོ་མི་དམའ་ཞིང་ཕྱོགས་གཅིག་ཏུ་མ་ཡོ་བར་བཞག་སྟེ།
སྣ་ནས་ལྟེ་བར་དྲང་པོར་གཞག་གོ། ། སོ་དང་མཆུ་ཡང་ཐ་མལ་པར་གཞག་
གོ། ། ལྕེ་ཡང་སོའི་དྲུང་དུ་གཞག་གོ། ། དབུགས་ཕྱི་ནང་དུ་རྒྱུ་བ་ཡང་སྒྲ་ཅན་
དང་རྔམ་པ་དང་དབུགས་རྒོད་པ་ཅན་དུ་མི་གཏོང་གི་ཅི་ནས་ཀྱང་དལ་བུ་དལ་
བུས་ལྷུན་གྱིས་གྲུབ་པའི་ཚུལ་གྱིས་དབུགས་ནང་དུ་རྔུབ་པ་དང་ཕྱིར་འབྱུང་བར་
འགྱུར་བ་དེ་ལྟར་བྱའོ། ། དེ་ལ་རྣལ་འབྱོར་པས་ཐོགས་མར་དེ་བཞིན་གཤེགས་
པའི་སྐུ་གཟུགས་ཇི་ལྟར་མཐོང་བ་དང་ཇི་ལྟར་ཐོས་པ་ལ་སེམས་གནས་ནས་ཞི་
གནས་བསྒྲུབ་པར་བྱའོ། ། དེ་བཞིན་གཤེགས་པའི་སྐུ་གཟུགས་དེ་ཡང་གསེར་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 307 །
བཙོ་མ་བཞིན་དུ་སེར་ལ་མཚན་དང་དཔེ་བྱད་བཟང་པོས་བརྒྱན་པ། འཁོར་
གྱི་ནང་ན་བཞུགས་ཤིང་ཐབས་སྣ་ཚོགས་ཀྱིས་སེམས་ཅན་གྱི་དོན་མཛད་པར་
རྒྱུན་དུ་ཡིད་ལ་བྱེད་པས་དེའི་ཡོན་ཏན་ལ་འདོད་པ་བསྐྱེད་ཅིང་། བྱིང་བ་དང་
རྒོད་པ་ལ་སོགས་པ་ཞི་བར་བྱས་ལ་ཇི་སྲིད་དུ་དེ་མདུན་ན་བཞུགས་པ་བཞིན་དུ་
གསལ་བར་མཐོང་བར་གྱུར་པ་དེ་སྲིད་དུ་བསམ་གཏན་བྱའོ། ། དེ་ནས་དེ་
བཞིན་གཤེགས་པའི་སྐུའི་གཟུགས་བརྙན་བྱོན་པ་དང་བཞུད་པ་ལ་རྟོག་པས་
ལྷག་མཐོང་བསྒོམ་པར་བྱའོ། ། དེ་ནས་འདི་སྙམ་དུ་བསམ་པར་བྱ་སྟེ། ཇི་
ལྟར་དེ་ བཞིན་ གཤེགས་ པའི་ སྐུའི་ གཟུགས་བརྙན་ འདི་ གང་ ནས་ ཀྱང་མ་
གཤེགས། གར་ཡང་མི་བཞུད། བཞུགས་བཞིན་དུ་ཡང་ངོ་བོ་ཉིད་ཀྱིས་སྟོང་
ལ་བདག་དང་བདག་གི་དང་བྲལ་བ་དེ་བཞིན་དུ། ཆོས་ཐམས་ཅད་ཀྱང་ངོ་བོ་
ཉིད་ཀྱིས་སྟོང་ཞིང་འོང་བ་དང་འགྲོ་བ་དང་བྲལ་བ་གཟུགས་བརྙན་ལྟ་བུ་སྟེ།
ཡོད་པ་ལ་སོགས་པའི་ངོ་བོ་དང་བྲལ་བའོ། ། ཞེས་དཔྱད་ནས་རྣམ་པར་རྟོག་
པ་མེད་ཅིང་བརྗོད་པ་མེད་པར་ངང་གཅིག་ཏུ་གྱུར་པའི་ཡིད་ཀྱིས་དེ་ཁོ་ན་
བསྒོམ་ཞིང་ཇི་སྲིད་འདོད་པར་འདུག་པར་བྱའོ། ། ཏིང་ངེ་འཛིན་འདི་ནི་ད་
ལྟར་གྱི་སངས་རྒྱས་མངོན་དུ་བཞུགས་པ་ཞེས་བྱ་བའི་ཏིང་ངེ་འཛིན་ལས་བསྟན་
ཏེ། ཏིང་ངེ་འཛིན་འདིའི་ཕན་ཡོན་ཞིབ་ཏུ་ནི་མདོ་དེ་ཉིད་ལས་རིག་པར་
བྱའོ། ། རྣམ་པ་གཅིག་ཏུ་ན་རྣམ་པ་ཇི་སྙེད་ཀྱིས་ཆོས་ཐམས་ཅད་བསྡུས་པར་
གྱུར་པ་དེ་ལ་སེམས་བཞག་སྟེ། བྱིང་བ་དང་རྒོད་པ་ལ་སོགས་རབ་ཏུ་ཞི་བ་ལ་
སོགས་པ་བསྒྲུབ་པར་བྱའོ། ། མདོར་ན་ཆོས་ཐམས་ཅད་ནི། གཟུགས་ཅན་
དང་། གཟུགས་ཅན་མ་ཡིན་པའི་བྱེ་བྲག་གིས་བསྡུས་ཏེ། དེ་ལ་གཟུགས་ཅན་
རྣམས་ནི་གཟུགས་ཀྱི་ཕུང་པོར་འདུས་སོ། ། ཚོར་བ་ལ་སོགས་པའི་ཕུང་པོ་ནི་
གཟུགས་ཅན་མ་ཡིན་པའི་ངོ་བོ་ཉིད་དོ། ། འདི་ལ་བྱིས་པ་དག་བདག་ཡོད་པ་



-
308 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་སོགས་པར་འཛིན་པར་ཞེན་པའི་ཕྱིར། བློ་ཕྱིན་ཅི་ལོག་ཏུ་གྱུར་ནས་འཁོར་
བ་ན་ཡོངས་སུ་འཁྱམས་ཏེ་དེ་དག་གི་ཕྱིན་ཅི་ལོག་བསལ་བའི་ཕྱིར། དེ་དག་ལ་
སྙིང་རྗེ་ཆེན་པོ་མངོན་དུ་བྱས་ལ་རྣལ་འབྱོར་པའི་ཞི་གནས་གྲུབ་ནས་དེ་ཁོ་ན་
རྟོགས་པར་བྱ་བའི་ཕྱིར། དེ་ནས་ལྷག་མཐོང་བསྒོམ་པར་བྱ་སྟེ། ཡང་དག་པ་
ལསོ་སོར་རྟོག་པ་ནི་ལྷག་མཐོང་ཞེས་བྱའོ། ། ཡང་དག་པ་ནི་གང་ཟག་དང་
ཆོས་ལ་བདག་མེད་པའོ། ། དེ་ལ་གང་ཟག་ལ་བདག་མེད་པ་ནི། གང་ཟག་
ཕུང་པོ་རྣམས་ལ་བདག་དང་བདག་གི་མེད་པ་ཉིད་དོ། ། ཆོས་ལ་བདག་མེད་
པ་ནི། གང་དེ་དག་ཉིད་སྒྱུ་མ་ལྟ་བུ་ཉིད་དོ། ། དེ་ལ་རྣལ་འབྱོར་པས་འདི་
ལྟར་བརྟག་པར་བྱ་སྟེ། གང་ཟག་ནི་གཟུགས་ལ་སོགས་པ་ལས་གུད་ན་མེད་དེ།
དེནི་མི་སྣང་བའི་ཕྱིར་དང་གཟུགས་ལ་སོགས་པ་ཉིད་ལ་ངའོ་སྙམ་པའི་འདུ་
ཤེས་པ་འབྱུང་བའི་ཕྱིར། གང་ཟག་ནི་གཟུགས་ལ་སོགས་པའི་ཕུང་པོའི་ངོ་བོ་
ཉིད་ཀྱང་མ་ཡིན་ཏེ། གཟུགས་ལ་སོགས་པ་དེ་དག་མི་རྟག་པ་དུ་མའི་ངོ་བོ་ཉིད་
ཡིན་པའི་ཕྱིར་དང་། གང་ཟག་ནི་རྟག་པ་དང་གཅིག་པུའི་ངོ་བོ་ཉིད་ཡིན་པར་
གཞན་དག་གིས་བརྟགས་པའི་ཕྱིར་རོ། ། དེ་ཉིད་དམ་གཞན་ཉིད་དུ་བརྗོད་དུ་
མི་རུང་བའི་གང་ཟག་ནི་དངོས་པོ་ཡོད་པར་མི་རུང་སྟེ། དངོས་པོ་ཡོད་པའི་
རྣམ་པ་གཞན་མེད་པའི་ཕྱིར་རོ་སྙམ་དུ་བརྟག་པར་བྱའོ། ། དེ་ལྟ་བས་ན་འདི་
ལྟ་སྟེ། འཇིག་རྟེན་གྱི་ང་དང་ངའི་ཞེས་བྱ་བ་ནི་བརྫུན་ཏེ་འཁྲུལ་པ་ཁོ་ན་ཡིན་
པར་ངེས་པར་རིག་ནས། དེ་ནས་ཆོས་ལ་བདག་མེད་པ་རྟོགས་པར་བྱ་བའི་
ཕྱིར། ཆོས་གཟུགས་ཅན་རྣམ་པ་ལྔ་ཡང་ཅི་འདི་དག་སེམས་ལས་གུད་ན་དོན་
དམ་པར་ཡོད་དེ་འདུག་པ་ཞིག་གམ། འོན་ཏེ་སེམས་ཉིད་གཟུགས་ལ་སོགས་
པར་སྣང་སྟེ་རྨི་ལམ་གྱི་གནས་སྐབས་ན་སྣང་བ་དང་འདྲ་བ་ཞིག་ཡིན་ཞེས་
དཔྱད་པར་བྱའོ། ། དེས་དེ་དག་ལ་རྡུལ་ཕྲ་རབ་ཏུ་རྟོག་ཅིང་རྡུལ་ཕྲ་རབ་
-
-



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 309
རྣམས་ཀྱང་ཆར་ ཤས་ཀྱིས་སོ་སོར་བརྟགས་ན་མི་དམིགས་སྟེ། དེ་ལྟར་མ་
དམིགས་ན་དེ་དག་ལ་ཡོད་པའམ་མེད་པ་ཉིད་དུ་རྣམ་པར་རྟོག་པ་ཟློག་པར་
བྱེད་དོ། ། ཁམས་གསུམ་པ་ཡང་སེམས་ཙམ་དུ་རྟོགས་ཀྱི་གཞན་དུ་ནི་མ་ཡིན་
ནོ། ། དེ་སྐད་དུ་ལང་ཀར་གཤེགས་པ་ལས་ཀྱང་བཀའ་སྩལ་ཏེ། རྡུལ་ཕྲ་རབ་
གཞིག་ཅིང་། གཟུགས་ལ་རྣམ་པར་མ་རྟོག་ཅིག ། སེམས་ཙམ་རྣམ་པར་
གཞག་པ་ནི། ། ལྟ་བ་ངན་པ་མི་རྟོགས་སོ། ། ཞེས་འབྱུང་ངོ་། ། དེ་འདི་སྙམ་
དུ་སེམས་ཏེ། སེམས་ཉིད་ཐོག་མ་མེད་པའི་དུས་ནས་གཟུགས་ལ་སོགས་པ་
ཡང་དག་པ་མ་ཡིན་པ་ལ་མངོན་པར་ཞེན་པའི་དབང་གིས་རྨི་ལམ་ན་དམིགས་
པ་ལ་སོགས་པ་སྣང་བ་བཞིན་དུ། བྱིས་པ་རྣམས་ལ་གཟུགས་ལ་སོགས་པ་ཕྱི་
རོལ་དུ་ཆད་པ་བཞིན་དུ་སྣང་སྟེ། དེ་ལྟ་བས་ན་ཁམས་གསུམ་པ་ནི་སེམས་ཙམ་
པ་ཁོ་ན་ཡིན་ནོ། ། དེས་དེ་ལྟར་ཆོས་གདགས་པ་མཐའ་དག་ནི་སེམས་ཁོ་ན་
ཡིན་པར་རྟོགས་ནས་དེ་ལ་སོ་སོར་བརྟགས་ན་ཆོས་ཐམས་ཅད་ཀྱི་ངོ་བོ་ཉིད་ལ་
སོ་སོར་བརྟགས་པ་ཡིན་ནོ། ། སེམས་ཀྱི་ངོ་བོ་ཉིད་ལ་སོ་སོར་རྟོག་གོ། ། དེ་
འདི་ལྟར་དཔྱད་དེ་དོན་དམ་པར་ན་སེམས་ཀྱང་སྒྱུ་མ་བཞིན་དུ་མ་སྐྱེས་པ་སྟེ།
གང་གི་ཚེ་བརྫུན་པའི་ངོ་བོ་ཉིད་གཟུགས་ལ་སོགས་པའི་རྣམ་པའི་རྣམ་པ་འཛིན་
པར་སེམས་ཉིད་སྣ་ཚོགས་ཀྱི་རྣམ་པར་སྣང་བའི་ཚེ་དེ་ལས་གུད་ན་མེད་པའི་
ཕྱིར། དེ་ཉིད་ཀྱང་གཟུགས་ལ་སོགས་པ་བཞིན་དུ་བདེན་པ་ཉིད་དུ་ག་ལ་
འགྱུར། ཇི་ལྟར་གཟུགས་ལ་སོགས་པ་སྣ་ཚོགས་ཀྱི་རྣམ་པ་ཡིན་པས་གཅིག་
དང་དུ་མའི་ངོ་བོ་ཉིད་མ་ཡིན་པ་དེ་བཞིན་དུ། སེམས་ཀྱང་དེ་ལས་གུད་ན་མེད་
པའི་ཕྱིར། གཅིག་དང་དུ་མའི་ངོ་བོ་ཉིད་ནི་མ་ཡིན་ནོ། ། སེམས་སྐྱེ་བའི་ཚེ་
ཡང་གང་ནས་ཀྱང་མི་འོང་། འགག་པའི་ཚེ་ཡང་གང་དུ་ཡང་མི་འགྲོ་སྟེ། དོན་
དམ་པར་ན་བདག་དང་གཞན་དང་གཉིས་ཀ་ལས་སྐྱེ་བ་མི་རིགས་སོ། ། དེ་ལྟ་



310 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བས་ན་སེམས་ཀྱང་སྒྱུ་མ་བཞིན་ཏེ་སེམས་ཇི་ལྟ་བ་བཞིན་དུ་ཆོས་ཐམས་ཅད་སྒྱུ་
མ་ལྟ་བུ་སྟེ། དོན་དམ་པར་མ་སྐྱེས་པའོ་སྙམ་དུ་བརྟག་པར་བྱའོ། ། རྣལ་
འབྱོར་པ་དེས་སེམས་གང་གིས་སོ་སོར་རྟོག་པ་ལ་བརྟགས་ན་དེའི་ངོ་བོ་ཉིད་
ཀྱང་མི་དམིགས་སོ། ། དེ་ལྟར་རྣལ་འབྱོར་པས་དམིགས་པ་གང་དང་གང་ལ་
སེམས་འཕྲོ་བ་དེ་དང་དེའི་ངོ་བོ་ཉིད་ལ་བརྟགས་ན་དེས་གང་གི་ཚེ་མི་དམིགས་
པ་དེའི་ཚེ་དངོས་པོ་ཐམས་ཅད་བརྟགས་ཤིང་ཆུ་ཤིང་གི་སྡོང་པོ་བཞིན་དུ་སྙིང་
པོ་མེད་པར་རྟོགས་ནས་དེ་ལས་སེམས་ཟློག་པར་བྱེད་དོ། ། དེ་ནས་ཡོད་པ་ལ་
སོགས་པར་རྣམ་པར་རྟོག་པ་མེད་པར་གྱུར་ནས་སྤྲོས་པ་ཐམས་ཅད་དང་བྲལ་བ་
མཚན་མ་མེད་པའི་རྣལ་འབྱོར་འཐོབ་བོ། ། དེ་སྐད་འཕགས་པ་དཀོན་མཆོག་
སྤྲིན་ལས་ཀྱང་བཀའ་སྩལ་ཏེ། དེ་ལྟར་སྐྱོན་ལ་མཁས་པ་དེ་སྤྲོས་པ་ཐམས་ཅད་
དང་བྲལ་བར་བྱ་བའི་ཕྱིར་སྟོང་པ་ཉིད་བསྒོམ་པ་ལ་རྣལ་འབྱོར་དུ་བྱེད་དོ། །
དེ་སྟོང་པ་ཉིད་བསྒོམ་པ་མང་བས་གང་དང་གང་དུ་སེམས་འཕྲོ་ཞིང་སེམས་
མངོན་པར་དགའ་བའི་གནས་དེ་དག་གི་ངོ་བོ་ཉིད་ཡོངས་སུ་བཙལ་ན་སྟོང་པར་
རྟོགས་སོ། ། སེམས་གང་ཡིན་པ་དེ་ཡང་བརྟགས་ན་སྟོང་པར་རྟོགས་སོ། །
སེམས་གང་གིས་རྟོགས་པ་དེའང་ངོ་བོ་ཉིད་ཀུན་ཏུ་བཙལ་ན་སྟོང་པར་རྟོགས་
སོ། ། དེ་དེ་ལྟར་རྟོགས་པས་མཚན་མ་མེད་པའི་རྣལ་འབྱོར་ལ་འཇུག་གོ་ཞེས་
འབྱུང་ངོ༌། ། འདིས་ནི་འདི་སྐད་དུ། གང་ཉེ་བར་མི་རྟོག་པ་དེ་ནི་མཚན་མ་
མེདཔ་ལ་འཇུག་པར་མི་འགྱུར་རོ་ཞེས་བསྟན་པ་ཡིན་ནོ། ། དེ་ལྟར་དེ་ཆོས་
རྣམས་ཀྱི་ངོ་བོ་ཉིད་ལ་ཉེ་བར་རྟོག་པ་ན་གང་གི་ཚེ་མི་དམིགས་པ་དེའི་ཚེ་ཡོད་
པར་མི་རྟོག་མེད་པར་ཡང་མི་རྟོག་སྟེ། གང་མེད་པར་བརྟག་པ་དེ་ཡང་དེའི་བློ་
ལ་མི་སྣང་བའི་ཕྱིར་རོ། ། གལ་ཏེ་དངོས་པོ་ཞིག་མཐོང་བར་གྱུར་ན་ནི་དེའི་ཚེ་
དེ་དགག་པའི་ཕྱིར་མེད་དོ་ཞེས་དེ་བརྟག་པར་བྱ་ན། གང་གི་ཚེ་རྣལ་འབྱོར་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 311
པའི་ཤེས་རབ་ཀྱིས་བརྟགས་ན་དུས་གསུམ་དུའང་དངོས་པོ་མ་དམིགས་པ་དེའི་
ཚེ་གང་དགག་པའི་ཕྱིར་མེད་ཅེས་རྣམ་པར་བརྟག་པར་བྱ། དངོས་པོ་དང་
དངོས་པོ་མེད་པར་རྟོགས་པ་གཉིས་ཀྱིས་རྟོག་པ་ཐམས་ཅད་ལ་ཁྱབ་པའི་ཕྱིར།
དེའི་ཚེ་དེ་ལྟར་དེ་ལ་རྟོག་པ་གཞན་དག་ཀྱང་མི་འབྱུང་སྟེ། ཁྱབ་པར་བྱེད་པ་
མེད་ན་ཁྱབ་པར་བྱ་བ་ཡང་མེད་པའི་ཕྱིར་རོ། ། དེ་ལྟར་གྱུར་ནས་སྤྲོས་པ་མེད་
པ་རྣམ་པར་མི་རྟོག་ཉིད་ལ་ཞུགས་པ་ཡིན་ནོ། ། གཟུགས་ལ་སོགས་པ་ལ་ཡང་
མི་གནས་པ་ཡིན་ནོ། ། ཤེས་རབ་ཀྱིས་བརྟགས་ན་དངོས་པོ་མཐའ་དག་མི་
དམིགས་པའི་ཕྱིར་ཤེས་རབ་མཆོག་གི་བསམ་གཏན་པ་ཡང་ཡིན་ནོ། ། དེ་ལྟར་
གང་ཟག་དང་ཆོས་ལ་བདག་མེད་པའི་དེ་ཁོ་ན་ལ་ཞུགས་པས་བལྟ་བར་བྱ་བ་
བརྟག་པར་བྱ་བ་གཞན་མེད་པའི་ཕྱིར་རོ། ། དཔྱོད་པ་མེད་ཅིང་བརྗོད་པ་མེད་
པར་ངང་གཅིག་ཏུ་གྱུར་པའི་ཡིད་རང་གི་ངང་གིས་འཇུག་པས་མངོན་པར་འདུ་
བྱེདཔ་མེད་པའི་ཕྱིར། རྣལ་འབྱོར་པ་དེ་ཁོ་ན་ཤིན་ཏུ་གསལ་བར་ངེས་པར་
བཟུང་ཞིང་འདུག་པར་བྱའོ། ། དེར་གནས་ནས་ཀྱང་སེམས་ཀྱི་རྒྱུན་རྣམ་པར་
མི་གཡེང་བར་བྱའོ། ། གང་གི་ཚེ་བར་སྐབས་སུ་སེམས་ཕྱིན་ཅི་ལོག་རྣམ་པར་
གཡེངས་པར་མཐོང་བ་དེའི་ཚེ་དེའི་ངོ་བོ་ཉིད་ལ་བརྟགས་ནས་རྣམ་པར་
གཡེངས་པ་ཞི་བར་བྱས་ལ་ཡང་དེ་ཉིད་དུ་སེམས་གཞག་པར་བྱའོ། ། གང་གི་
ཚེདེ་ལ་སེམས་མངོན་པར་མི་དགའ་བར་མཐོང་བ་དེའི་ཚེ་ཏིང་ངེ་འཛིན་གྱི་
ཡོན་ཏན་མཐོང་བའི་ཕྱིར། དེ་ལ་དགའ་བ་བསྒོམ་པའི་ཕྱིར། རྣམ་པར་
གཡེངས་པ་ལས་ཉེས་པར་མཐོང་བའི་ཕྱིར། མི་དགའ་བར་རབ་ཏུ་ཞི་བར་
བྱའོ། ། ཅི་སྟེ་རྨུགས་པ་དང་གཉིད་ཀྱིས་ནོན་པས་རྒྱུ་བ་མི་གསལ་བའི་ཕྱིར་
སེམས་བྱིངས་པའམ་བྱིངས་པར་དོགས་པར་མཐོང་བ་དེའི་ཚེ་མཆོག་ཏུ་དགའ་
བའི་དངོས་པོ་སངས་རྒྱས་ཀྱི་གཟུགས་ལ་སོགས་པའམ་སྣང་བའི་འདུ་ཤེས་ཡིད་



312 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་བྱས་ཏེ། བྱིངས་པ་ཞི་བར་བྱས་ནས་དེ་ཁོ་ན་ཉིད་ཤིན་ཏུ་བརྟན་པར་གཟུང་
བར་བྱའོ། ། གང་གི་ཚེ་རྣལ་འབྱོར་པ་དམུས་ལོང་དང་འདྲ་བའམ་མུན་པར་
ཞུགས་པའི་མི་དང་འདྲ་བའམ། མིག་བཙུམས་པར་འདྲ་བར་དེ་ཁོ་ན་ཉིད་
ཤིན་ཏུ་གསལ་བར་མི་འཛིན་པ་དེའི་ཚེ་བྱིངས་པ་དང་ལྷག་མཐོང་མེད་པར་རིག་
པར་བྱའོ། ། ཅི་སྟེ་གང་གི་ཚེ་སྔོན་མྱངས་པའི་ཡུལ་འདོད་པས་བར་སྐབས་སུ་
སེམས་རྒོད་པའམ་རྒོད་དུ་དོགས་པར་མཐོང་བ་དེའི་ཚེ་མི་རྟག་པ་ལ་སོགས་པའི་
དངོས་པོ་ཡིད་ལ་བྱས་ལ་རྒོད་པ་ཞི་བར་བྱའོ། ། དེ་ནས་ཡང་དེ་ཁོ་ན་ཉིད་ལས་
སེམས་མངོན་པར་འདུ་བྱེད་པ་མེད་པར་འཇུག་པར་འབད་པར་བྱའོ། ། གང་
གི་རྣམ་པར་གཡེངས་པའི་མི་ལྟ་བུའམ་སྤྲེའུ་བཞིན་དུ་སེམས་མི་གནས་པར་གྱུར་
པ་ན་རྒོད་པ་དང་ཞི་གནས་མེད་པར་རིག་པར་བྱའོ། ། ཅི་སྟེ་གང་གི་ཚེ་བྱིངས་
བ་དང་རྒོད་པ་ལས་དབེན་པའི་ཕྱིར་མཉམ་པར་ཞུགས་ཤིང་རང་གི་ངང་གིས་
འཇུག་པས་དེ་ཁོ་ན་ཉིད་ལ་སེམས་ཤིན་ཏུ་གསལ་བ་འབྱུང་བར་གྱུར་པ་དེའི་ཚེ་
རྩོལ་བ་གློད་པས་བཏང་སྙོམས་སུ་བྱས་ཏེ། དེའི་ཚེ་ཞི་གནས་དང་ལྷག་མཐོང་
ཤིན་ཏུ་འབྲེལ་བའི་ལམ་གྲུབ་པ་ཡིན་པར་རིག་པར་བྱའོ་ཞེས་གསུངས་སོ། །
ཡང་དེའི་ཚེ་སྣང་བ་མེད་པ་འབའ་ཞིག་ནི་མ་ཡིན་ཏེ། འཇམ་དཔལ་རྩ་རྒྱུད་
ལས། འཇམ་དཔལ་གྱིས་སྨྲས་པ། བཙུན་པ་ཤཱ་རིའི་བུ་ཁྱོད་ཀྱིས་ལུས་ལ་སྣང་
བཙམ་ཡང་མེད་དམ། ཤཱ་རིའི་བུས་སྨྲས་པ། རིགས་ཀྱི་བུ་དེ་ནི་མ་ཡིན་ཏེ་
སྣང་བ་ཙམ་ཡོད་མོད། འཇམ་དཔལ་གྱིས་སྨྲས་པ། བཙུན་པ་ཤཱ་རིའི་བུ་དེ་
ལྟར་ན་ཁྱོད་མ་སྐྱེས་པ་ཡང་ཡིན་ལ། སྣང་བ་ཡིན་ཏེ་མ་སྐྱེས་པ་ཞེས་བྱ་བ་ལ་
གནོད་པ་མེད་ལ། མ་སྐྱེས་པ་ཞེས་བྱ་བ་ཁྱོད་ལས་གཞན་ན་ཡང་ཡོད་མོད། ཤཱ་
རིའི་བུས་སྨྲས་པ། འཇམ་དཔལ་དེ་ལྟ་ཡིན་ནོ། ། འཇམ་དཔལ་གྱིས་སྨྲས་པ།
བཙུན་པ་ཤཱ་རིའི་བུ་དེ་བཞིན་དུ་ཐེག་པ་ཆེན་པོ་འདི་ལ་ཆོས་ཐམས་ཅད་མ་སྐྱེས་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 313
ཤིང་སྣང་བ་ཉིད་དུ་ཤེས་པར་བྱ་སྟེ་ཞེས་གསལ་བར་གསུངས་པས་སོ། ། ཤེས་
རབ་ཀྱི་ཕ་རོལ་ཏུ་ཕྱིན་པའི་སྐབས་ཀྱི་མདོ་སྦྱར་བའོ། །
༈ བསྡུ་དངོས་བཤད་པ་ནི། བློ་གྲོས་མི་ཟད་པ་བསྟན་པ་ལས།
བཙུན་པ་ཤཱ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་བསྡུ་བའི་
དངོས་པོ་བཞི་མི་ཟད་པ་སྟེ། བཞི་གང་ཞེ་ན། འདི་ལྟ་སྟེ། སྦྱིན་པ་དང་།
སྙན་པར་སྨྲ་བ་དང་། དོན་སྤྱོད་པ་དང་། དོན་མཐུན་པའོ། ། དེ་ལ་སྦྱིན་པ་
ནི་གང་ཟང་ཟིང་སྦྱིན་པ་དང་ཆོས་སྦྱིན་པའོ། ། དེ་ལ་སྙན་པར་སྨྲ་བ་ནི་གང་
སློང་བ་དང་ཆོས་ཉན་པ་རྣམས་ལ་ཚིག་འཇམ་ཞིང་སྙན་པར་སྨྲ་བའོ། ། དེ་ལ་
དོན་སྤྱོད་པ་ནི་གང་བདག་དང་གཞན་དག་གི་དོན་དུ་བསམ་བཞིན་དུ་ཡོངས་སུ་
རྫོགས་པར་བྱེད་པའོ། ། དེ་ལ་དོན་མཐུན་པ་ནི་གང་ཐེག་པ་གང་ལ་བདག་
ཡོན་ཏན་དུ་འདུ་ཤེས་པའི་ཐེག་པ་དེ་ཉིད་ལ་ཆོས་དང་ཟང་ཟིང་ལེན་པ་རྣམས་
རབ་དུ་འགོད་པའོ། ། གཞན་ཡང་སྦྱིན་པ་ནི་གང་སློང་བ་རྣམས་ལ་ཡིད་མགུ་
བར་སྦྱིན་པའོ། ། དེ་ལ་སྙན་པར་སྨྲ་བ་ནི་སློང་བ་རྣམས་ལ་མི་སྨོད་པའོ། ། དེ་
ལ་དོན་སྤྱོད་པ་ནི་ གང་ སློང་བ་རྣམས་ ཀྱི་དོན་ཡོངས་ སུ་ རྫོགས་ པར་བྱེད་
པའོ། ། དེ་ལ་དོན་མཐུན་པ་ནི་གང་ཐེག་པ་དེ་ཉིད་ལ་ཡང་དག་པར་འཛུད་
པའོ། ། གཞན་ཡང་སྦྱིན་པ་ནི་གང་བསམ་པ་ཐག་པ་ནས་གཏོང་བའོ། ། སྙན་
པར་སྨྲ་བ་ནི་གང་སྦྱོར་བ་ལ་ཡོངས་སུ་ཆད་པ་མེད་པའོ། ། དོན་སྤྱོད་པ་ནི་གང་
ལྷག་པའི་བསམ་པས་བྱིན་ཏེ་འགྱོད་པ་མེད་པའོ། ། དོན་མཐུན་པ་ནི་གང་ཐེག་
པ་ཆེན་པོ་ལ་ཡོངས་སུ་བསྔོ་བའོ། ། གཞན་ཡང་སྦྱིན་པ་ནི་གང་བྱམས་པའི་
རྗེས་སུ་འགྲོ་བའི་སེམས་ཀྱིས་ཡོངས་སུ་གཏོང་བའོ། ། སྙན་པར་སྨྲ་བ་ནི་གང་
དགའ་བ་མཆོག་ཏུ་དགའ་བར་གྱུར་པའི་སེམས་མི་གཏོང་བའོ། ། དོན་སྤྱོད་པ་
ནི་གང་རྙིང་རྗེ་ཆེན་པོ་ཡོངས་སུ་དག་པའི་སེམས་བསྐྱེད་པས་སེམས་ཅན་ཐམས་



314 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཅད་ཀྱི་བྱ་བ་ཅི་ཡོད་པ་དག་ལ་བརྩོན་པའོ། ། དོན་མཐུན་པ་ནི་གང་བཏང་
སྙོམས་དང་ལྡན་པའི་སེམས་མཐོ་དམན་མེད་ཅིང་ཐམས་ཅད་མཁྱེན་པའི་ཡེ་
ཤེས་ལ་ཡོངས་སུ་བསྔོ་བའི་སེམས་སོ། ། གཞན་ཡང་སྦྱིན་པ་ནི་གང་ཆོས་བཞིན་
བཙལ་བའི་ལོངས་སྤྱོད་རྣམས་ཡོངས་སུ་གཏོང་བའོ། ། སྙན་པར་སྨྲ་བ་ནི་གང་
དག་ལ་སྦྱིན་པ་བྱིན་པ་དེ་དག་ཆོས་ལ་རབ་ཏུ་འཛུད་པའོ། ། དོན་སྤྱོད་པ་ནི་
གང་བདག་གི་དོན་དང་གཞན་གྱི་དོན་ཡོངས་སུ་རྫོགས་པར་བྱེད་པའོ། ། དོན་
མཐུན་པ་ནི་གང་སེམས་ཅན་ཐམས་ཅད་ཀྱི་དོན་གྱི་ཕྱིར་ཐམས་ཅད་མཁྱེད་པ་
ཉིད་དུ་སེམས་བསྐྱེད་པའོ། ། གཞན་ཡང་སྦྱིན་པ་ནི་གང་ནང་དང་ཕྱིའི་དངོས་
པོ་རྣམས་ཡོངས་སུ་ ཏོང་བས་སོ། ། སྙན་པར་སྨྲ་བ་ནི་གང་ཆོས་ཐམས་ཅད་
ཀྱི་ཡོན་ཏན་ཤེས་པ་ལ་སློབ་དཔོན་གྱིས་དཔེ་མཁྱུད་མེད་པའོ། ། དོན་སྤྱོད་པ་
ནི་གང་བདག་གི་དོན་བཏང་སྟེ་གཞན་གྱི་དོན་བྱེད་པའོ། ། དོན་མཐུན་པ་ནི་
གང་ལོངས་སྤྱོད་བསྡུས་ཏེ་ལག་ཏུ་ཐོབ་པ་ཡང་གཞན་དག་ལ་བྱིན་ནས་མི་དགའ་
བམེད་པའོ། ། དེ་ལ་ཆོས་སྦྱིན་པ་གང་ཞེ་ན། གང་ཇི་སྙེད་ཐོས་པའི་ཆོས་
རྣམས་སྟོན་པའོ། ། སྙན་པར་སྨྲ་བ་ནི་གང་ཟང་ཟིང་མེད་པའི་སེམས་ཀྱིས་ཆོས་
ཡང་དག་པར་རབ་ཏུ་སྟོན་པའོ། ། དོན་སྤྱོད་པ་ནི་གང་གཞན་དག་ལ་ལུང་
དབོག་པ་དང་ཁ་དོན་བྱེད་དུ་འཇུག་པ་ལ་མི་སྐྱོ་བའོ། ། དོན་མཐུན་པ་ནི་གང་
ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བས་ཆོས་རྙེད་པ་དང་གཞན་
དག་ཀྱང་རབ་ཏུ་འཛུད་པའོ། ། གཞན་ཡང་ཆོས་ཀྱི་སྦྱིན་པ་ནི་གང་ཆོས་ཉན་
པ་འོངས་ཤིང་ལྷགས་པ་རྣམས་ལ་མི་སྐྱོ་ཞིང་མི་གཡེལ་བར་ཆོས་སྟོན་པའོ། །
སྙན་པར་སྨྲ་བ་ནི་གང་ཇི་སྲིད་དུ་རྒྱང་རིང་བོར་ཡང་སོང་སྟེ་དམ་པའི་ཆོས་ཡང་
དག་པར་སྟོན་པའོ། ། དོན་སྤྱོད་པ་ནི་གང་ཆོས་འདོད་པའི་གང་ཟག་རྣམས་
ལྷུང་བཟེད་མ་ཚང་ངམ། གོས་དང་ཟས་དང་མལ་སྟན་དང་ན་བའི་གསོས་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 315
སྨན་དང་ཡོ་བྱད་མེད་དམ། གཞན་ཡང་དེ་དག་ལ་གང་དང་གང་གིས་བྲེལ་བ་
དེ་ཐམས་ཅད་བྱིན་ཏེ་ལྷག་པའི་བསམ་པར་སོང་བའི་སེམས་ཀྱི་རྒྱུད་ཀྱིས་ཆོས་
སྟོན་པའོ། ། དོན་མཐུན་པ་ནི་གང་ཆོས་ཀྱི་སྦྱིན་པ་བྱིན་ཏེ་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་ཡང་དག་པར་འཛུད་ཅིང་ཡོངས་སུ་བསྔོ་
བའོ། ། གཞན་ཡང་ཆོས་ཀྱི་སྦྱིན་པ་ནི་གང་སྦྱིན་པ་ཐམས་ཅད་ཀྱི་མཆོག་ནི་
ཆོས་ཀྱི་སྦྱིན་པ་ཡིན་པར་རིག་ནས་ཆོས་ཀྱི་སྦྱིན་པ་ཡོངས་སུ་གཏོང་བའོ། །
སྙན་པར་སྨྲ་བ་ནི་གང་ཕན་པའི་དངོས་པོའི་ཆོས་སྟོན་པའོ། ། དོན་སྤྱོད་པ་ནི་
གང་དོན་ལ་རྟོན་པའི་ཆོས་སྟོན་གྱི་ཡི་གེ་ལ་རྟོན་པ་ནི་མ་ཡིན་ནོ། ། དོན་མཐུན་
པ་ནི་གང་སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་ཆོས་
སྟོན་པའོ། ། གཞན་ཡང་ཆོས་ཀྱི་སྦྱིན་པ་ནི་གང་སྦྱིན་པའི་ཕ་རོལ་ཏུ་ཕྱིན་
པའོ། ། སྙན་པར་སྨྲ་བ་ནི་གང་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་བཟོད་
པའི་ཕ་རོལ་ཏུ་ཕྱིན་པའོ། ། དོན་སྤྱོད་པ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་
པའོ། ། དོན་མཐུན་པ་ནི་གང་བསམ་གཏན་གྱི་ཕ་རོལ་ཏུ་ཕྱིན་པ་དང་ཤེས་
རབཀྱི་ཕ་རོལ་ཏུ་ཕྱིན་པའོ། ། གཞན་ཡང་ཆོས་ཀྱི་སྦྱིན་པ་ནི་དང་པོ་སེམས་
བསྐྱེད་པའི་བྱང་ཆུབ་སེམས་དཔའ་རྣམས་ཀྱིའོ། ། སྙན་པར་སྨྲ་བ་ནི་མོས་སྤྱོད་
ལ་ཞུགས་པའི་བྱང་ཆུབ་སེམས་དཔའ་རྣམས་ཀྱིའོ། ། དོན་སྤྱོད་པ་ནི་ཕྱིར་མི་
ལྡོག་པའི་བྱང་ཆུབ་སེམས་དཔའ་རྣམས་ཀྱིའོ། ། དོན་མཐུན་པ་ནི་སྐྱེ་བ་གཅིག་
གིས་ཐོགས་པའི་བྱང་ཆུབ་སེམས་དཔའ་རྣམས་ཀྱིའོ། ། གཞན་ཡང་ཆོས་ཀྱི་
སྦྱིན་པ་ནི་བྱང་ཆུབ་ཀྱི་རྩ་བ་དང་ས་བོན་གྱི་གཞིའོ། ། སྙན་པར་སྨྲ་བ་ནི་བྱང་
ཆུབ་ཀྱི་མྱུ་གུ་དང་འདབ་མ་ཡོངས་སུ་རྫོགས་པའོ། ། དོན་སྤྱོད་པ་ནི་བྱང་ཆུབ་
ཀྱི་མེ་ཏོག་ཡོངས་སུ་རྒྱས་པའོ། ། དོན་མཐུན་པ་ནི་བྱང་ཆུབ་ཀྱི་འབྲས་བུ་
མངོན་པར་གྲུབ་པ་སྟེ། བཙུན་པ་ཤ་ར་དྭ་ཏིའི་བུ་འདི་དག་ནི་བྱང་ཆུབ་སེམས་



316 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དཔའ་རྣམས་ཀྱི་བསྡུ་བའི་དངོས་པོ་བཞི་མི་ཟད་པའོ་ཞེས་གསུངས་སོ། ། བསྡུ་
བའི་དངོས་པོ་བཞིའི་སྐབས་ཀྱི་མདོ་སྦྱར་བའོ། །
༈ ད་ནི་ལམ་བཞི་ལ་བྱང་ཕྱོགས་སོ་བདུན་གྱི་ཆོས་སྦྱར་བར་བྱ་
སྟེ། དེ་ལ་དྲན་པ་ཉེ་བར་གཞག་པ་ནི། བློ་གྲོས་མི་ཟད་པ་ལས། བཙུན་པ་ཤ་
ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་དྲན་པ་ཉེ་བར་གཞག་
པ་བཞི་བསྒོམ་པ་ཡང་མི་ཟད་པ་སྟེ། བཞི་གང་ཞེ་ན། འདི་ལྟ་སྟེ། ལུས་ལ་
ལུསཀྱི་རྗེས་སུ་བལྟ་བ་དྲན་པ་ཉེ་བར་གཞག་པ་དང་། ཚོར་བ་ལ་ཚོར་བའི་
རྗེས་སུ་བལྟ་བ་དྲན་པ་ཉེ་བར་གཞག་པ་དང་། སེམས་ལ་སེམས་ཀྱི་རྗེས་སུ་བལྟ་
བ་དྲན་པ་ཉེ་བར་གཞག་པ་དང་། ཆོས་རྣམས་ལ་ཆོས་ཀྱི་རྗེས་སུ་བལྟ་བ་དྲན་
པ་ཉེ་བར་གཞག་པའོ་ཞེས་གསུངས་སོ། ། ཡང་དག་སྤོང་བ་བཞི་ནི། དེ་ཉིད་
ལས། བཙུན་པ་ཤ་ར་དྭ་ཏའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་
ཡང་དག་པར་སྤོང་བ་བཞི་ཡང་མི་ཟད་པ་སྟེ། བཞི་གང་ཞེ་ན་འདི་ལྟ་སྟེ།
སྡིག་པ་མི་དགེ་བའི་ཆོས་མ་སྐྱེས་པ་རྣམས་མི་བསྐྱེད་པའི་ཕྱིར་འདུན་པ་བསྐྱེད་
འབད་བརྩོན་འགྲུས་རྩོམ་སྟེ་སེམས་རབ་ཏུ་འཛིན་ཅིང་ཡང་དག་པར་རབ་ཏུ་
འཇོག་པ་དང་། སྡིག་པ་མི་དགེ་བའི་ཆོས་སྐྱེས་པ་རྣམས་སྤང་བའི་ཕྱིར་འདུན་
པ་བསྐྱེད་འབད་བརྩོན་འགྲུས་རྩོམ་སྟེ་སེམས་རབ་ཏུ་འཛིན་ཅིང་ཡང་དག་པར་
རབ་ཏུ་འཇོག་པ་དང་། དགེ་བའི་ཆོས་མ་སྐྱེས་པ་རྣམས་བསྐྱེད་པའི་ ཕྱིར་
འདུན་པ་བསྐྱེད་འབད་བརྩོན་འགྲུས་རྩོམ་སྟེ་སེམས་རབ་ཏུ་འཛིན་ཅིང་ཡང་
དག་པར་རབ་ཏུ་འཇོག་པ་དང་། དགེ་བའི་ཆོས་སྐྱེས་པ་རྣམས་གནས་པ་དང་
བསྒོམ་པ་དང་ཕྱིར་ཞིང་འབྱུང་བ་དང་ཆུད་ཟ་བར་མི་འགྱུར་བ་དང་། ཉམས་
པར་མི་འགྱུར་བ་དང་ཤིན་ཏུ་རྒྱས་པར་བྱ་བའི་ཕྱིར་འདུན་པ་བསྐྱེད་འབད་
བརྩོན་འགྲུས་རྩོམ་སྟེ་སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 317
པའོ་ཞེས་གསུངས་སོ། ། རྫུ་འཕྲུལ་གྱི་རྐང་པ་བཞི་ནི། དེ་ཉིད་ལས། བཙུན་
པ་ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་རྫུ་འཕྲུལ་གྱི་
རྐང་པ་བཞི་མི་ཟད་པ་སྟེ། བཞི་གང་ཞེ་ན། འདི་ལྟ་སྟེ། འདུན་པ་དང་
བརྩོན་འགྲུས་དང་སེམས་དང་སྤྱོད་པའོ། ། དེ་དག་གི་རྩ་བའི་རྟེན་དང་གནས་
ནི། བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་དང་ཚད་མེད་པ་
བཞི་པོ་དག་སྟེ། དེ་ཚད་མེད་པ་བཞི་པོ་འདི་དག་ལ་བརྟེན་ཅིང་བསྒོམས་ཏེ་
མང་དུ་བྱས་པས་སེམས་ལས་སུ་རུང་བ་འཐོབ་པར་འགྱུར་རོ་ཞེས་གསུངས་
སོ། ། དབང་པོ་ལྔ་ནི། དེ་ཉེད་ལས། བཙུན་པ་ཤ་ར་དྭ་ཏིའི་བུ་གཞན་ཡང་
བྱང་ཆུབ་སེམས་དཔའ་རྣམས་ཀྱི་དབང་པོ་ལྔ་མི་ཟད་པ་སྟེ། དེ་ལ་དབང་པོ་ལྔ་
གང་ཞེ་ན། གང་འདི་དད་བའི་དབང་པོ་དང་། བརྩོན་འགྲུས་ཀྱི་དབང་པོ་
དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་
རབ་ཀྱི་དབང་པོའོ། ། དེ་ལ་དད་པའི་དབང་པོ་གང་ཞེ་ན། དད་པ་གང་གིས་
ཆོས་བཞི་ལ་དད་པ་སྟེ། བཞི་གང་ཞེ་ན། འདི་ལྟ་སྟེ། འཁོར་བ་ན་སྤྱོད་པའི་
འཇིག་རྟེན་པའི་ཡང་དག་པའི་ལྟ་བ་ལ་དད་པ་སྟེ་དེ་ལས་ཀྱི་རྣམ་པར་སྨིན་པ་
སྟོན་པ་ཡིན་ནོ། ། དགེ་བའམ་སྡིག་པའམ་ལས་གང་དང་གང་བྱས་པ་ལས་དེ་
དང་དེའི་རྣམ་པར་སྨིན་པ་མྱང་བར་འགྱུར་རོ། ། སྲོག་གི་ཕྱི་ཡང་སྡིག་པའི་
ལསམི་བྱེད་པ་དང་། བྱང་ཆུབ་སེམས་དཔའི་སྤྱོད་པ་ལ་དད་པ་སྟེ་སྤྱོད་པ་དེ་
ལ་ཞུགས་ནས་ཀྱང་ཐེག་པ་གཞན་ལ་འདོད་པ་མི་བསྐྱེད་པ་དང་། ཆོས་ཐམས་
ཅད་ལ་དོན་དམ་པ་ངེས་པའི་དོན་ཟབ་མོ་ལ་རྟེན་ཅིང་འབྲེལ་བར་འབྱུང་བ་
བདག་མེད་པ་སེམས་ཅན་མེད་པ། སྲོག་མེད་པ་གསོ་བ་མེད་པ་གང་ཟག་མེད་
པར་རྣམ་པར་སྤྱོད་པ་དང་། སྟོང་པ་ཉིད་དང་མཚན་མ་མེད་པ་དང་སྨོན་པ་
མེད་པ་དང་མཚན་ཉིད་དུ་དད་པ་སྟེ། ལྟ་བར་གྱུར་པ་ཐམས་ཅད་བག་ལ་ཉལ་



318
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
，
བར་མི་བྱེད་པ་དང་། སྟོབས་དང་མི་འཇིགས་པ་ལ་སོགས་པ་སངས་རྒྱས་ཀྱི་
ཆོས་ཐམས་ཅད་ལ་དད་པ་སྟེ། དད་པའི་ཕྱིར་ཐེ་ཚོམ་དང་བྲལ་ནེམ་ནུར་དང་
བྲལ་བས་སངས་རྒྱས་ཀྱི་ཆོས་དེ་དག་ཡང་དག་པར་བསྒྲུབ་པ་སྟེ། འདི་ནི་དད་
པའི་དབང་པོ་ཞེས་བྱའོ། ། དེ་ལ་བརྩོན་འགྲུས་ཀྱི་དབང་པོ་གང་ཞེ་ན། ཆོས་
གང་དག་ལ་དད་པའི་དབང་པོས་དད་པར་གྱུར་པའི་ཆོས་དེ་དག་བརྩོན་འགྲུས་
ཀྱི་དབང་པོས་ཡང་དག་པར་བསྒྲུབ་སྟེ། འདི་ནི་བརྩོན་འགྲུས་ཀྱི་དབང་པོ་
ཞེས་བྱའོ། ། དེ་ལ་དྲན་པའི་དབང་པོ་གང་ཞེ་ན། ཆོས་གང་དག་བརྩོན་
འགྲུས་ཀྱི་དབང་པོས་ཡང་དག་པར་བསྒྲུབས་པའི་ཆོས་དེ་དག་དྲན་པའི་དབང་
པོས་ཆུད་མི་གསོན་ཏེ། འདི་ནི་དྲན་པའི་དབང་པོ་ཞེས་བྱའོ། ། དེ་ལ་ཏིང་ངེ་
འཛིན་གྱི་དབང་པོ་གང་ཞེ་ན། དྲན་པའི་དབང་པོས་ཆོས་གང་དག་ཆུད་མི་
གསོན་པའི་ཆོས་དེ་དག་ཏིང་ངེ་འཛིན་གྱི་དབང་པོས་རྩེ་ གཅིག་ ཏུ་བྱེད་དེ།
འདིནི་ཏིང་ངེ་འཛིན་གྱི་དབང་པོ་ཞེས་བྱའོ། ། དེ་ལ་ཤེས་རབ་ཀྱི་དབང་པོ་
གང་ཞེ་ན། ཆོས་གང་དག་ཏིང་ངེ་འཛིན་གྱི་དབང་པོས་རྩེ་གཅིག་ཏུ་བྱས་པའི་
ཆོས་དེ་དག་ཤེས་རབ་ཀྱི་དབང་པོས་རབ་ཏུ་རྟོག་ཅིང་ཤིན་ཏུ་རྟོག་པར་བྱེད་དེ།
གང་ཆོས་དེ་དང་དེ་དག་ལ་གཞན་གྱི་དྲིང་མི་འཇོག་པར་ཤེས་ཤིང་སོ་སོར་རང་
གིས་ཤེས་པ་འདི་ནི་ཤེས་རབ་ཀྱི་དབང་པོ་ཞེས་བྱའོ། ། དེ་ལྟར་ན་དབང་པོ་ལྔ་
བོ་འདི་དག་ནི་ལྷན་ཅིག་འགྲོགས་ཤིང་རྗེས་སུ་འབྲེལ་བ་སྟེ་སངས་རྒྱས་ཀྱི་ཆོས་
ཐམས་ཅད་ཡོངས་སུ་རྫོགས་པར་བྱེད་དོ། ། ལུང་བསྟན་པའི་སར་ཡང་གཞོག་
གོ ། བཙུན་པ་ཤ་ར་དྭ་ཏིའི་བུ་འདི་ལྟ་སྟེ། དཔེར་ན་ཕྱི་རོལ་པའི་མངོན་པར་
ཤེས་པ་རྣམས་སེམས་ཅན་མངལ་དུ་སོང་བ་རྣམས་ནི་ཇི་སྲིད་དུ་དེའི་ཕོའི་དབང་
པོ་དང་མོའི་དབང་པོ་མངོན་པར་གྲུབ་པར་མ་གྱུར་པ་དེ་སྲིད་དུ་ལུང་མི་སྟོན་
ཏོ། ། དེ་བཞིན་དུ་སངས་རྒྱས་བཅོམ་ལྡན་འདས་རྣམས་ཀྱང་བྱང་ཆུབ་སེམས་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 319
དཔའ་དག་ལ་ཇི་སྲིད་དུ་འཇིག་རྟེན་ལས་འདས་པའི་དབང་པོ་ལྔ་པོ་འདི་དག་
དང་ལྡན་པར་མ་གྱུར་པ་དེ་སྲིད་དུ་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་ལུང་མི་སྟོན་ཏོ། ། བཙུན་པ་ཤ་ར་དྭ་ཏིའི་བུ་འདི་དག་ནི་བྱང་ཆུབ་
སེམས་དཔའ་རྣམས་ཀྱི་དབང་པོ་ལྔ་མི་ཟད་པའོ། ། སྟོབས་ལྔ་ནི། དེ་ཉིད་
ལས། བཙུན་པ་ཤ་ར་དྭ་ཏིའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་
སྟོབས་ལྔ་མི་ཟད་པ་སྟེ། དེ་ལ་སྟོབས་ལྔ་གང་ཞེ་ན། འདི་ལྟ་སྟེ། དད་པའི་
སྟོབས་དང་། བརྩོན་འགྲུས་ཀྱི་སྟོབས་དང་། དྲན་པའི་སྟོབས་དང་། ཏིང་ངེ་
འཛིན་གྱི་སྟོབས་དང་། ཤེས་རབ་ཀྱི་སྟོབས་སོ། ། དེ་ལ་དད་པའི་སྟོབས་གང་
ཞེ་ན། གང་འདི་མོས་པ་དང་དད་པ་དང་མི་བརྫི་བ་སྟེ། གལ་ཏེ་བདུད་སྡིག་
ཅན་སངས་རྒྱས་ཀྱི་གཟུགས་ཀྱིས་དེའི་དྲུང་དུ་འོངས་ནས་ཆོས་ལ་ངེས་པར་
སེམས་པའི་མོས་པ་གང་ཡང་རུང་བ་ལས་འབྲལ་བར་བྱེད་ཅིང་འདུན་པ་ལྡོག་
པར་བྱེད་ན་ཡང་། དད་པའི་སྟོབས་ལ་མོས་པའི་བྱང་ཆུབ་སེམས་དཔའ་ནི་
དད་པའི་སྟོབས་དེ་ལས་བསྐྱོད་པའམ་སྡུག་བསྔལ་བའམ་བསླང་བར་མི་ནུས་ཏེ།
འདི་ནི་དད་པའི་སྟོབས་ཞེས་བྱའོ། ། དེ་ལ་བརྩོན་འགྲུས་ཀྱི་སྟོབས་གང་ཞེ་ན།
བྱང་ཆུབ་སེམས་དཔའ་བརྩོན་འགྲུས་བརྩམས་པ་གང་དང་གང་བརྩོམ་པ་དང་
དགེ་བའི་ཆོས་གང་དང་གང་དག་ལ་སྦྱོར་བ་དེ་དང་དེ་ལ་སྟོབས་བསྐྱེད་པ་སྲ་
བར་འཐོབ་སྟེ། སྟོབས་བསྐྱེད་པ་དེ་དག་དང་ལྡན་པའི་བྱང་ཆུབ་སེམས་དཔའ་
གནས་དེ་ལས་མ་བརྒལ་གྱི་བར་དུ་ཡིད་དམ་དེ་ལས་ལྷར་བཅས་པའི་འཇིག་རྟེན་
གྱིས་ཀྱང་བསྐྱེད་པའམ་བསྒུལ་བའམ་བསླང་བར་མི་ནུས་པ་འདི་ནི་བརྩོན་
འགྲུས་ཀྱི་སྟོབས་ཞེས་བྱའོ། ། དེ་ལ་དྲན་པའི་སྟོབས་གང་ཞེ་ན། དེ་ཆོས་དྲན་
པའི་གནས་གང་དང་གང་ལ་སེམས་འཇོག་པ་དེ་ལས་ཉོན་མོངས་པ་གང་ཡང་
རུང་བ་དག་གིས་གཏོར་བར་མི་ནུས་ཏེ། དེ་དྲན་པའི་སྟོབས་བསྐྱེད་པ་དེས་



320 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཉོན་མོངས་པ་ཐམས་ཅད་འཇོམས་ཤིང་བྱང་ཆུབ་སེམས་དཔའི་དྲན་པ་དེ་ནི་
ཉོན་མོངས་པ་ཐམས་ཅད་ཀྱིས་མི་བརྫི་བ་ཡིན་ཏེ། འདི་ནི་དྲན་པའི་སྟོབས་
ཞེས་བྱའོ། ། དེ་ལ་ཏིང་ངེ་འཛིན་གྱི་སྟོབས་གང་ཞེ་ན། གང་འདུ་འཛི་ཐམས་
ཅད་ལས་དབེན་པར་གནས་ཤིང་སྤྱོད་པ་སྟེ། དེ་སྒྲ་དང་ཚིག་གི་ལམ་ཐམས་
ཅད་ཀྱིས་ཤིན་ཏུ་སྟོན་ཀྱང་དེའི་བསམ་གཏན་དང་པོ་སྒྲའི་ཚེར་མ་ཡང་སྒྲིབ་པ་
མི་བྱེད་དོ། ། དེ་དག་ལ་རྟོག་པ་དང་དཔྱོད་པར་སྤྱོད་ཀྱང་དེའི་བསམ་གཏན་
གཉིས་པ་ལ་བསྒྲིབ་པར་མི་འགྱུར་རོ། ། དེ་དགའ་བ་དང་མགུ་བ་ཡང་སྐྱེས་པ་
ཡིན་ལ་དེའི་བསམ་གཏན་གསུམ་པ་ལ་བསྒྲིབ་པར་ཡང་མི་འགྱུར་རོ། ། དེས་
སེམས་ཅན་ཐམས་ཅད་སྨིན་པར་བྱ་བ་དང་དམ་པའི་ཆོས་ཡོངས་སུ་བཟུང་བའི་
ཕྱིར་བཏང་སྙོམས་པར་ཡང་མི་འགྱུར་ལ་དེས་བསམ་གཏན་བཞི་ པ་ལའང་
བསྒྲིབ་པར་མི་འགྱུར་རོ། ། དེ་བསམ་གཏན་བཞི་པོ་དེ་དག་གི་ གནས་ཏེ།
བསམ་གཏན་དང་མི་མཐུན་པའི་ཕྱོགས་ཀྱི་ཆོས་རྣམས་ཀྱིས་ཀྱང་ཐུལ་བར་མི་
ནུས་སོ། ། དེ་མཉམ་པར་གཞག་པའི་གནས་ཀྱང་མི་གཏང་ལ་ཏིང་ངེ་འཛིན་གྱི་
དབང་གིས་ཀྱང་མི་སྐྱེ་སྟེ། འདི་ནི་ཏིང་ངེ་འཛིན་གྱི་སྟོབས་ཞེས་བྱའོ། ། དེ་ལ་
ཤེས་རབ་ཀྱི་སྟོབས་གང་ཞེ་ན། གང་འཇིག་རྟེན་པ་དང་འཇིག་རྟེན་ལས་
འདས་པའི་ཆོས་ལ་མི་ཐུལ་བར་ཤེས་པ་སྟེ། ཚེ་རབས་ཚེ་རབས་སུ་ཡང་དེ་ེ་སློབ་
དཔོན་མེད་པར་བཟོའི་ལས་དང་། རིག་པ་དང་སྔགས་དང་སྟོབས་ཀྱི་གནས་
ཐམས་ཅད་མངོན་དུ་འགྱུར་རོ། ། འཇིག་རྟེན་ན་དམ་པ་བྱ་དཀའ་བ་བཟོད་
པར་དཀའ་བ་ཐོབ་པར་དཀའ་བ་ཇི་སྙེད་པ་དེ་དག་བྱང་ཆུབ་སེམས་དཔའ་ལ་
མངོན་དུ་འགྱུར་རོ། ། གང་ཡང་འཇིག་རྟེན་ལས་འདས་པའི་ཆོས་གང་དང་
གང་དག་གིས་འཇིག་རྟེན་ལས་བཟླ་བ་དེས་ཀྱང་བྱང་ཆུབ་སེམས་དཔའ་དེའི་
ཤེས་རབ་དང་ཡེ་ཤེས་ཀྱི་སྟོབས་བསྐྱེད་པས་རྗེས་སུ་རྟོགས་ཏེ། ལྷ་དང་མི་དང་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 321
ལྷ་མ་ཡིན་དང་བཅས་པའི་འཇིན་རྟེན་གྱིས་མི་བརྫི་བ་འདི་ནི་ཤེས་རབ་ཀྱི་
སྟོབས་ཞེས་བྱའོ། ། བཙུན་པ་སྤྱི་ར་དྭ་ཏིའི་བུ་དེ་དག་ནི་བྱང་ཆུབ་སེམས་
དཔའ་རྣམས་ཀྱི་སྟོབས་ལྔ་མི་ཟད་པའོ་ཞེས་གསུངས་སོ། ། བྱང་ཆུབ་ཡན་ལག་
བདུན་ནི། དེ་ཉིད་ལས། བཙུན་པ་ཤཱ་ར་དྭ་ཏིའི་བུ་གཞན་ཡང་བྱང་ཆུབ་
སེམས་དཔའ་རྣམས་ཀྱི་བྱང་ཆུབ་ཀྱི་ཡན་ལག་བདུན་མི་ཟད་པ་སྟེ། དེ་ལ་བྱང་
ཆུབ་ཀྱི་ཡག་ལག་བདུན་གང་ཞེ་ན། འདི་ལྟ་སྟེ། དྲན་པ་ཡང་དག་བྱང་ཆུབ་ཀྱི་
ཡན་ལག་དང་། ཆོས་རྣམས་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་
དང་། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་། དགའ་བ་ཡང་
དག་བྱང་ཆུབ་ཀྱི་ཡན་ལག་དང་། ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་
ལག་དང་། ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང༌། བཏང་
སྙོམས་ཡང་དག་བྱང་ཆུབ་ཀྱི་ཡན་ལག་གོ་ཞེས་གསུངས་སོ། །
འཕགས་ལམ་ཡན་ལག་བརྒྱད་ནི། དེ་ཉིད་ལས། བཙུན་པ་ཤཱ་ར་དྭ་
ཏིའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་ལམ་མི་ཟད་པ་སྟེ། དེ་ལ་
བྱང་ཆུབ་སེམས་དཔའ་རྣམས་ཀྱི་ལམ་གང་ཞེ་ན། ལམ་ཞེས་བྱ་བ་ནི་འཕགས་
པའི་ལམ་ཡན་ལག་བརྒྱད་པ་སྟེ། འདི་ལྟ་སྟེ། ཡང་དག་པའི་ལྟ་བ་དང་།
ཡང་དག་པའི་རྟོག་པ་དང་། ཡང་དག་པའི་ངག་དང་། ཡང་དག་པའི་ལས་ཀྱི་
མཐའ་དང་། ཡང་དག་པའི་འཚོ་བ་དང་། ཡང་དག་པའི་རྩོལ་བ་དང་།
ཡང་དག་པའི་དྲན་པ་དང་། ཡང་དག་པའི་ཏིང་ངེ་འཛིན་ཏོ་ཞེས་གསུངས་
སོ། ། ལམ་བཞི་ལ་བྱང་ཕྱོགས་སོ་བདུན་གྱི་སྐབས་ཀྱི་མདོ་སྦྱར་བའོ། །
ད་ནི་སའི་ཡོན་ཏན་རྣམས་མདོ་སྡེ་ས་བཅུ་པའི་དོན་དབུ་མ་ལ་འཇུག་
པར་གསུངས་པ་བཞིན་བཤད་པར་བྱ་སྟེ། དེ་ཡང་འཇུག་འགྲེལ་ལས། ད་ནི་
སེམས་བསྐྱེད་པ་དང་པོ་ནས་བརྩམས་ཏེ་དེ་དག་གི་ཡོན་ཏན་གྱི་གྲངས་འཐོབ་
•L



322
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་དབང་དུ་བྱས་ནས་བཤད་པ། དེ་ཚེ་འདིས་ནི་སངས་རྒྱས་བརྒྱ་མཐོང་
ཞིང་། ། དེ་དག་བྱིན་གྱིས་བརླབས་ཀྱང་འདི་ཡིས་རྟོགས། ། དེ་ཉིད་ཚེ་ན་
བསྐལ་པ་བརྒྱར་ གནས་ ཤིང་། ། སྔོན་དང་ ཕྱི་མའི་མཐར་ཡང་ཡང་དག་
འཇུག ། བློ་ལྡན་ཏིང་འཛིན་བརྒྱ་ཕྲག་སྙོམས་པར་འཇུག་ཅིང་གཏོང་བྱེད་
དེ། ། འཇིག་རྟེན་ཁམས་བརྒྱ་འདི་ཡིས་ཀུན་ནས་གཡོ་ཞིང་སྣང་བར་ནུས། །
དེ་བཞིན་རྫུ་འཕྲུལ་གྱིས་དེ་སེམས་ཅན་བརྒྱ་ཕྲག་སྨིན་བྱེད་ཅིང་། ། བརྒྱ་ཕྲག་
གྲངས་དང་རྗེས་འབྲེལ་ཞིང་དག་ཏུ་ཡང་འགྲོ་བར་འགྱུར། ། དེས་ནི་ཆོས་ཀྱི་སྒོ་
རྣམས་ཡང་དག་འབྱེད་བྱེད་ཐུབ་དབང་སྲས། ། རང་གི་ལུས་ལ་ལུས་རྣམས་
ཀུན་ནས་སྟོན་པར་བྱེད་པའང་ཡིན། ། རང་གི་འཁོར་དང་བཅས་པས་མཛེས་
འབྱོར་ལུས་ནི་རེ་རེ་ཞིང་། ། རྒྱལ་བའི་སྲས་པོ་བརྒྱ་ཕྲག་དག་དང་རྗེས་སུ་
འབྲེལ་བའང་སྟོན། ། ཇི་སྐད་དུ། རབ་ཏུ་བྱུང་ནས་ཀྱང་སྐད་ཅིག་ཐང་ཅིག་
ཡུད་ཙམ་གཅིག་ལ་ཏིང་ངེ་འཛིན་བརྒྱ་རབ་ཏུ་འཐོབ་ཅིང་དེ་དག་ལ་སྙོམས་པར་
ཡང་འཇུག་པ་དང་། སངས་རྒྱས་བརྒྱ་མཐོང་བ་དང་། དེ་དག་གི་བྱིན་གྱིས་
བརླབས་ཀྱང་ཡང་དག་པར་ཤེས་པ་དང་། འཇིག་རྟེན་གྱི་ཁམས་བརྒྱ་གཡོ་
བར་བྱེད་པ་དང་། ཞིང་བརྒྱར་ཡང་འགྲོ་བ་དང་། འཇིག་རྟེན་གྱི་ཁམས་བརྒྱ་
སྣང་བར་བྱེད་པ་དང་། སེམས་ཅན་བརྒྱ་ཡོངས་སུ་སྨིན་པར་བྱེད་པ་དང་།
བསྐལ་པ་བརྒྱར་གནས་པར་བྱེད་པ་དང་། བསྐལ་པ་བརྒྱ་ལ་སྔོན་དང་ཕྱི་མའི་
མཐར་འཇུག་པ་དང་། ཆོས་ཀྱི་སྒོ་བརྒྱ་རྣམ་པར་འབྱེད་པ་དང་། ལུས་བརྒྱ་
ཀུན་ཏུ་སྟོན་པ་དང་། ལུས་རེ་རེ་ཡང་འཁོར་བྱང་ཆུབ་སེམས་དཔའ་བརྒྱ་བརྒྱ་
དང་ལྡན་པར་ཀུན་ཏུ་སྟོན་པའོ་ཞེས་གསུངས་པ་ལྟ་བུའོ། ། བློ་ལྡན་རབ་ཏུ་
དགའ་བར་གནས་པས་ཡོན་ཏན་དེ་དག་ནི། ། ཐོབ་པར་གྱུར་ནས་དེ་བཞིན་ཁོ་
ནར་དྲི་མ་མེད་གནས་པས། ། དེ་དག་སྟོང་ནི་ཡང་དག་འཐོབ་འགྱུར་ཏེ། །



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 323
སེམས་དང་པོ་བསྐྱེད་པའི་བྱང་ཆུབ་སེམས་དཔའ་འདིས་ཡོན་ཏན་གྲངས་བརྒྱ་
དང་རྗེས་སུ་འབྲེལ་བ་གང་དག་ཐོབ་པ་དེ་དག་ཁོ་ན་སེམས་གཉིས་པར་བསྐྱེད་
པའི་བྱང་ཆུབ་སེམས་དཔས་སྟོང་འཐོབ་པར་འགྱུར་རོ་ཞེས་རྒྱ་ཆེར་བགྲང་བར་
བྱའོ། ། ཡོན་ཏན་དེ་དག་ཉིད་སེམས་བསྐྱེད་པ་གསུམ་པ་ལ་སོགས་པ་ས་ལྔ་པོ་
འདི་དག་རྣམས་ལ་བྱང་ཆུབ་སེམས་དཔའ་ཡིས་ནི་འབུམ་ཕྲག་དང་། ། བྱེ་བ་
ཕྲག་བརྒྱ་འཐོབ་ཅིང་དེ་ཡིས་བྱེ་བ་སྟོང་འགྱུར་འཐོབ། ། དེ་ནས་བྱེ་བ་བརྒྱ་
ཕྲག་སྟོང་འགྱུར་ཡང་འཐོབ་བྱེ་བ་ཕྲག ། ཁྲག་ཁྲིག་ཕྲག་བརྒྱར་རྫོགས་པར་
བསྒྱུར་དང་སླར་ཡང་སྟོང་ཕྲག་ཏུ། ཡང་དག་པར་ནི་བསྒྱུར་བ་མཐའ་དག་
རབ་ཏུ་འཐོབ་པར་འགྱུར། དེ་ལ་སེམས་གསུམ་པ་བསྐྱེད་པའི་བྱང་ཆུབ་སེམས་
དཔས་ནི་ཇི་སྐད་བཤད་པའི་ཡོན་ཏན་རྣམས་འབུམ་འཐོབ་བོ། ། སེམས་བཞི་
པ་བསྐྱེད་པའི་བྱང་ཆུབ་སེམས་དཔས་ནི་བྱེ་བ་ཕྲག་བརྒྱ་འཐོབ་བོ། ། སེམས་ལྔ་
པ་བསྐྱེད་པའི་བྱང་ཆུབ་སེམས་དཔས་ནི་བྱེ་བ་ཕྲག་སྟོང་འཐོབ་བོ། ། སེམས་
དྲུག་པ་བསྐྱེད་པའི་བྱང་ཆུབ་སེམས་དཔའ་ནི་བྱེ་བ་ཕྲག་འབུམ་འཐོབ་བོ། །
སེམས་བདུན་པ་བསྐྱེད་པའི་བྱང་ཆུབ་སེམས་དཔས་ནི་ཡོན་ཏན་དེ་དག་ཉིད་བྱེ་
བ་ཁྲག་ཁྲིག་ཕྲག་འབུམ་ཐོབ་པར་ཤེས་པར་བྱའོ། ། དེ་ཡན་ཆད་ནི་ཡོན་ཏན་
དག་ལ་གྲངས་ཀྱིས་ཡོངས་སུ་བགྲང་བར་མི་སྲིད་པས་རྡུལ་ཕྲ་རབ་རྣམས་ཀྱིས་
ཡོངས་སུ་བགྲང་བར་བཤད་པ། མི་ གཡོའི་ ས་ གནས་ རྣམ་ རྟོག་མེད་ པ་
དེས། ། སྟོང་གསུམ་བརྒྱ་ཕྲག་སྟོང་བསྡོམས་འཇིག་རྟེན་ན། ། རྡུལ་ཚད་ཇི་
སྙེད་ཡོད་པ་དེ་རྣམས་དང་། ། གྲངས་མཉམ་ཡོན་ཏན་དག་ནི་འཐོབ་པར་
འགྱུར། ། བྱང་ཆུབ་སེམས་དཔའ་སེམས་བརྒྱུད་པ་བསྐྱེད་པས་ནི་ཇི་སྐད་དུ་
བསྟན་པའི་ཡོན་ཏན་དག་སྟོང་གསུམ་གྱི་འཇིག་རྟེན་གྱི་ཁམས་འབུམ་གྱི་རྡུལ་ཕྲ་
རབ་ཀྱི་རྡུལ་སྙེད་འཐོབ་བོ། ། ལེགས་པའི་བློ་གྲོས་ས་ལ་གནས་པ་ཡི། ། བྱང་



324
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆུབ་སེམས་དེས་སྔར་བསྟན་ཡོན་ཏན་དག ། གྲངས་མེད་བརྒྱ་ཕྲག་སྟོང་དུ་
ཡང་དག་པར། ། བསྡོམས་པ་ཕྲག་བཅུའི་རྡུལ་ཚད་འཐོབ་པར་འགྱུར། །
སེམས་དགུ་བ་བསྐྱེད་པའི་བྱང་ཆུབ་སེམས་དཔས་ནི་སྔར་བསྟན་པའི་ཡོན་ཏན་
དག་སྟོང་གསུམ་གྱི་འཇིན་རྟེན་གྱི་ཁམས་གྲངས་མེད་པ་འབུམ་ཕྲག་བཅུའི་རྡུལ་
ཕྲ་རབ་ཀྱི་རྡུལ་དང་མཉམ་པ་འཐོབ་བོ། ། རེ་ཞིག་བཅུ་པ་འདིར་དེའི་ཡོན་
ཏན་དག ། ངག་གི་སྤྱོད་ཡུལ་ལས་ཆེས་འདས་གྱུར་ཅིང་། ། ངག་གི་སྤྱོད་ཡུལ་
མ་ཡིན་བསྡོམས་རྣམས་ནི། ། རྡུལ་དག་ཇི་སྙེད་ཡོད་པ་དེ་སྙེད་འགྱུར། ། བྱང་
ཆུབ་སེམས་དཔའ་སེམས་བཅུ་པ་བསྐྱེད་པས་ནི་ཡོན་ཏན་ཇི་སྐད་དུ་བསྟན་པ་
དག་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཕྲ་རབ་
ཀྱི་རྡུལ་སྙེད་འཐོབ་པར་འགྱུར་རོ། ། རེ་ཞིག་བཅུ་པ་འདིར་དེའི་ཞེས་བྱ་བའི་
རེ་ཞིག་གི་སྒྲ་འདིས་ནི་དེ་ཙམ་ཁོ་ནར་ཟད་པ་ནི་མ་ཡིན་ནོ་ཞེས་ཡོན་ཏན་བརྗོད་
པར་བྱ་བ་ལ་གོ་རིམ་སྟོན་པར་བྱེད་དོ། ། གཞན་ཡང་བྱང་ཆུབ་སེམས་དཔའ་
འདིས་ནི། བ་སྤུའི་ཁུང་བུར་བྱང་ཆུབ་སེམས་རྣམས་དང་། ། ལྷན་ ཅིག་
རྫོགས་སངས་རྒྱས་སྐུ་བགྲང་འདས་དང་། ། དེ་བཞིན་ལྷ་དང་ལྷ་མིན་མི་དག་
ཀྱང་། ། སྐད་ཅིག་སྐད་ཅིག་ལ་ནི་སྟོན་པར་ནུས། ། བྱང་ཆུབ་སེམས་དཔའ་
སེམས་བཅུ་པ་བསྐྱེད་པ་འདིས་ནི་རྟོག་པ་ཀུན་ནས་རྒྱུ་བ་མེད་པར་རང་གི་ལུས་
ཀྱི་བ་སྤུའི་བུ་ག་རེ་རེར་སངས་རྒྱས་བཅོམ་ལྡན་འདས་བགྲང་བ་ལས་འདས་པ་
རེ་རེ་ཞིང་བྱང་ཆུབ་སེམས་དཔའ་གཞལ་གྱིས་མི་ལང་བའི་འཁོར་མངའ་བ་དག་
སྐད་ཅིག་སྐད་ཅིག་ལ་རྣམ་པ་གཞན་དང་གཞན་དུའང་སྟོན་པར་ནུས་ལ་དེ་དག་
ལས་གཞན་འགྲོ་བ་ལྔའི་མི་ལ་སོགས་པའི་དབྱེ་བས་ཐ་དད་པས་མ་འདྲེས་པར་
བ་སྤུའི་ཁུང་བུ་རེ་རེར་སྐད་ཅིག་རེ་རེ་ལ་སྟོན་པར་ནུས་སོ། ། ཀྱང་གི་སྒྲ་ནི་མ་
སྨོས་པ་བསྡུ་བའི་དོན་དུ་སྟེ། བརྒྱ་བྱིན་དང་ཚངས་པ་དང་འཇིག་རྟེན་སྐྱོང་བ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 325
དང་མིའི་རྒྱལ་ པོ་དང་། ཉན་ ཐོས་ དང་རང་ སངས་ རྒྱས་ དང་དེ་བཞིན་
གཤེགས་པས་ གདུལ་ བའི་ སེམས་ ཅན་ རྣམས་ ལ་བརྒྱ་བྱིན་ ལ་ སོགས་ པའི་
གཟུགས་བཟུང་ནས་ལྷུན་གྱིས་གྲུབ་པར་ཆོས་སྟོན་པར་ནས་སོ་ཞེས་བྱ་བ་ལ་
སོགས་པའི་བར་ཀྱི་དོན་སྡུད་པའོ། ། ཡོན་ཏན་གྱི་ཁྱད་པར་རྣམས་རྒྱས་པར་ནི་
མདོ་ཉིད་ལས་བཙལ་བར་བྱའོ། ། བྱང་ཆུབ་སེམས་དཔའི་སའི་ཡོན་ཏན་
བསྟན་པ་བཤད་ཟིན་ཏོ། ། སྐྱོན་མེད་པ་ལ་འཇུག་པ་དང་ཞིང་ཡོངས་སུ་དག་
པའི་སྐབས་ཀྱི་མདོ་སྦྱར་ཞིང་དོན་བསྡུས་པའོ། །
༈ ད་ནི་འབྲས་བུ་འཆད་པར་བྱེད་པ་ལ། སྐུ་དང་ཡེ་ཤེས་ནི།
གསང་བ་བསམ་གྱིས་མི་ཁྱབ་པའི་མདོ་ལས། ཞི་བའི་བློ་གྲོས་དེ་ལ་དེ་བཞིན་
གཤེགས་པའི་སྐུའི་གསང་བ་གང་ཞེ་ན། ཞི་བའི་བློ་གྲོས་འདི་ལ་དེ་བཞིན་
གཤེགས་པ་ནི་དགོངས་ཤིང་རབ་ཏུ་མི་རྟོག་ཀྱང་སྤྱོད་ལམ་ཐམས་ཅད་ཀྱང་ཀུན་
ཏུ་སྟོན་ཏེ། རིགས་ཀྱི་བུ་དེ་ལ་ལྷ་དང་མི་ཁ་ཅིག་གིས་ནི་འདུག་པ་གཙོ་བོར་
བྱེད་པ་དེ་དག་གིས་ནི་དེ་བཞིན་གཤེགས་པ་བཞུགས་པ་མཐོང་ངོ་། ། དེ་
བཞིན་དུ་འགྲོ་བ་དང་འཆག་པ་དང་འགྲེང་བ་དང་ཉལ་བ་དང་། ཆོས་འཆད་
པ་དང་མི་སྨྲ་བ་དང་བསམ་གཏན་དང་ལངས་པ་གཙོར་བྱེད་པ་དེ་དག་གིས་ནི་
སྤྱོད་ལམ་དེ་ལྟར་མཛད་པར་མཐོང་ངོ་། ། ཡང་ལྷ་དང་མི་ཁ་ཅིག་གསེར་གྱི་ཁ་
དོག་ལྟ་བུ་གཙོར་བྱེད་པ་དེ་དག་གིས་ནི་དེ་བཞིན་གཤེགས་པའི་སྐུ་གསེར་གྱི་ཁ་
དོག་ལྟ་བུར་མཐོང་ངོ་། ། དེ་བཞིན་དུ་ལ་ལས་ནི་དངུལ་གྱི་ཁ་དོག་ལྟ་བུར་
མཐོང་ངོ༌། ། དེ་བཞིན་དུ་ཤེལ་གྱི་ཁ་དོག་དང་བིཌཱུརྱའི་ཁ་དོག་ལ་སོགས་པ་
རྣམ་པ་སྣ་ཚོགས་སུ་མཐོང་ངོ༌། ། ཡང་དེ་བཞིན་གཤེགས་པ་དེ་ཡང་རྣམ་པར་
མི་རྟོག རྣམ་པར་མི་སྤྱོད་རྣམ་པར་མི་མཛད། མི་གསུང་མི་བརྗེད་གསུང་
བར་མི་མཛད་ཀྱང་། སེམས་ཅན་རྣམས་འདི་སྙམ་དུ་དེ་བཞིན་གཤེགས་པ་ནི་



326 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གསུང་ངོ་སྙམ་མོ། ། ཡང་རོལ་མོའི་སིལ་སྙན་གྱི་འཁྲུལ་འཁོར་ལེགས་པར་སྦྱར་
བ་གང་དག་ལ་རླུང་གིས་བསྐྱོད་པས་སྒྲ་སྙན་འབྱུང་ཡང་། དེ་ལ་སྒྲ་འབྱིན་པར་
སྤྲོ་བ་གང་ཡང་མེད་མོད་ཀྱི་ཡོངས་སུ་སྦྱངས་པ་བྱས་པའི་ཁྱད་པར་སྒྲ་སྙན་
འབྱུང་ངོ༌། ། དེ་བཞིན་གཤེགས་པའི་གསུང་ཡང་སེམས་ཅན་གྱི་བསམ་པའི་
རྐྱེན་གྱིས་བསྐྱོད་པ་ལས་འབྱུང་སྟེ། འོན་ཀྱང་དེ་ལ་གསུང་འབྱིན་པར་སྤྲོ་བ་ནི་
མི་མངའ་མོད་ཀྱི། སྔོན་ཡོངས་སུ་སྦྱངས་པར་བྱས་པའི་ཁྱད་པར་གྱིས་གསུང་
དབྱངས་ཡན་ལག་དྲུག་ཅུས་སེམས་ཅན་གྱི་བསམ་པ་ཚིམ་པར་མཛད་མོད་ཅེས་
དང་། དེ་བཞིན་གཤེགས་པའི་ཐུགས་རྟོག་པ་མི་མངའ་འགྱུར་བ་མི་མངའ།
འཁྲུགས་པ་མི་མངའ་སེལ་བ་མི་མངའ། ཡེངས་པ་མི་མངའ་ཁེངས་པ་མི་
མངའ་ཐུགས་དམའ་བ་མི་མངའ། ཐུགས་གཡོ་བ་མི་མངའ་ཐུགས་ཞི་གནས་མི་
མངའ་ལྷག་མཐོང་མི་མངའ། རང་གི་ཐུགས་ལ་གནས་པ་མི་མངའ་ཞེས་དང་།
དེ་བཞིན་གཤེགས་པའི་ཡེ་ཤེས་ཀྱི་རྒྱུད་ནི་སྒྲིབ་པ་མི་མངའ་ཞིང་ལྷུན་གྱིས་གྲུབ་
ལ་མངོན་པར་འདུ་མི་མཛད་ཀྱང་སེམས་ཅན་གྱི་སྤྱོད་པ་ལའང་གཟིགས་སོ། །
དེ་བཞིན་གཤེགས་པ་ནི་སེམས་དང་ཡིད་དང་རྣམ་པར་ཤེས་པ་དང་ཡང་བྲལ་ལ་
ཏིང་ངེ་འཛིན་གྱི་གནས་ཀྱང་མི་འདོར་རོ། ། སངས་རྒྱས་ཀྱི་མཛད་པ་ཐམས་
ཅད་ཀྱང་མཛད་ལ་དེའི་ཆོས་ཐམས་ཅད་ལ་ཆགས་པ་མི་མངའ་བའི་ཡེ་ཤེས་ཀྱང་
གང་དུ་ཡང་མི་ཆགས་སོ་ཞེས་དང་། སྐུ་གསུམ་བསྟན་པའི་མདོ་ལས། སའི་
སྙིང་པོ་དེ་བཞིན་གཤེགས་པ་ལ་སྐུ་གསུམ་མངའ་སྟེ། ཆོས་ཀྱི་སྐུ་དང་། ལོངས་
སྤྱོད་རྫོགས་པའི་སྐུ་དང་། སྤྲུལ་པའི་སྐུའོ། ། རིགས་ཀྱི་བུ་དེ་བཞིན་གཤེགས་
པའི་སྐུ་གསུམ་ལས་རང་བཞིན་རྣམ་པར་དག་པ་ནི་ཆོས་ཀྱི་སྐུའོ། ། ཏིང་ངེ་
འཛིན་རྣམ་པར་དག་པ་ནི་ལོངས་སྤྱོད་རྫོགས་པའི་སྐུའོ། ། སྤྱོད་པ་རྣམ་པར་
དག་པ་ནི་སངས་རྒྱས་ཐམས་ཅད་ཀྱི་སྤྲུལ་པའི་སྐུའོ། ། རིགས་ཀྱི་བུ་དེ་བཞིན་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 327 །
གཤེགས་པའི་ཆོས་ཀྱི་སྐུ་ནི་ནམ་མཁའ་ལྟར་རང་བཞིན་མེད་པའི་དོན་ཏོ། །
ལོངས་སྤྱོད་རྫོགས་པའི་སྐུ་ནི་སྤྲིན་ལྟར་འབྱུང་བའི་དོན་ཏོ། ། སྤྲུལ་པའི་སྐུ་ནི་
སངས་རྒྱས་ཀྱི་ཕྲིན་ལས་ཏེ་ཆར་པ་ལྟ་བུར་ཏེ་ ཐམས་ཅད་བངས་པའི་དོན་
ཏོ། ། བཅོལ་ལྡན་འདས་ལ་བྱང་ཆུབ་སེམས་དཔའ་སའི་སྙིང་པོས་འདི་སྐད་
ཅེས་གསོལ་ཏོ། ། བཅོམ་ལྡན་འདས་ཀྱི་སྐུ་གསུམ་གྱི་བཤད་པ་ཇི་ལྟར་བལྟ་བར་
བགྱི། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སའི་སྙིང་པོ་ལ་བཀའ་
སྩལ་པ། རིགས་ཀྱི་བུ་དེ་བཞིན་གཤེགས་པའི་སྐུ་གསུམ་ནི་འདི་ལྟར་བལྟ་བར་
བྱའོ། ། ཆོས་ཀྱི་སྐུ་ནི་དེ་བཞིན་གཤེགས་པའི་ངོ་གང་ལ་བལྟ་བར་བྱའོ། །
ལོངས་སྤྱོད་རྫོགས་པའི་སྐུ་ནི་བྱང་ཆུབ་སེམས་དཔའི་གང་ལ་བལྟ་བར་བྱའོ། །
སྤྲུལ་པའི་སྐུ་ནི་མོས་པས་སྤྱོད་པའི་སོ་སོ་སྐྱེ་བོའི་ངོ་གང་ལ་རབ་ཏུ་སྣང་བར་
འགྱུར་རོ། ། རིགས་ཀྱི་བུ་ཆོས་ཀྱི་སྐུ་ནི་སངས་རྒྱས་ཐམས་ཅད་དང་རང་བཞིན་
མཐུན་པར་གནས་སོ། ། ལོངས་སྤྱོད་རྫོགས་པའི་སྐུ་ནི་སངས་རྒྱས་ཐམས་ཅད་
དང་ཏིང་ངེ་འཛིན་མཐུན་པར་གནས་སོ། ། སྤྲུལ་པའི་སྐུ་ནི་སངས་རྒྱས་ཐམས་
ཅད་དང་འཕྲིན་ལས་མཐུན་པར་གནས་སོ། ། རིགས་ཀྱི་བུ་ཀུན་གཞིའི་རྣམ་
པར་ཤེས་པ་གནས་སུ་དག་པ་ནི་མེ་ལོང་ལྟ་བུའི་ཡེ་ཤེས་ཏེ་ཆོས་ཀྱི་སྐུའོ། ། ཉོན་
མོངས་པའི་ཡིད་གནས་སུ་དག་པ་ནི་མཉམ་པ་ཉིད་ཀྱི་ཡེ་ཤེས་སོ། ། ཡིད་ཀྱི་
རྣམ་པར་ཤེས་པ་གནས་སུ་དག་པ་ནི་སོ་སོར་ཀུན་ཏུ་རྟོག་པའི་ཡེ་ཤེས་ཏེ་ལོངས་
སྤྱོད་རྫོགས་པའི་སྐུའོ། ། སྒོ་ལྔའི་རྣམ་པར་ཤེས་པ་གནས་སུ་དག་པ་ནི་བྱ་བ་
གྲུབ་པའི་ཡེ་ཤེས་ཏེ་སྤྲུལ་པའི་སྐུའོ་ཞེས་གསུངས་སོ། ། སྐུ་དེ་དུ་ཡོད་ཅེ་ན།
སྐུའི་རབ་ཏུ་དབྱེ་བ་ནི་མཐའ་ཡས་ལ་རེ་ཞིག་གསུམ་གསུངས་ཏེ། འཕགས་པ་
གསེར་འོད་དམ་པ་མདོ་སྡེའི་དབང་པོ་ཐེག་པ་ཆེན་པོའི་མདོ་ལས། རིགས་ཀྱི་
བུ་དེ་བཞིན་གཤེགས་པ་ཐམས་ཅད་ལ་སྐུ་རྣམ་པ་གསུམ་མངའ་སྟེ། གསུམ་



328 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གང་ཞེ་ན། སྤྲུལ་པའི་སྐུ་དང༌། ལོངས་སྤྱོད་རྫོགས་པའི་སྐུ་དང་། ཆོས་ཀྱི་
སྐུའོ། ། འདི་ལྟ་བུའི་སྐུ་གསུམ་ལྷུན་གྱིས་གྲུབ་པས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་འཛིན་ཏེ། གང་གིས་དེ་མངོན་དུ་གྱུར་པ་རྣམས་འཁོར་
བ་ལས་འབྱུང་བར་བྱེད་དོ། ། དེ་ལས་ཇི་ལྟར་ན་བྱང་ཆུབ་སེམས་དཔས་སྤྲུལ་
པའི་སྐུ་ཤེས་པར་བྱ་ཞེ་ན། རིགས་ཀྱི་བུ་དེ་ནི་དེ་བཞིན་གཤེགས་པ་སྔོན་ས་རྣམ་
པར་སྦྱོང་བའི་དུས་ན་སྐྱེ་བོ་ཐམས་ཅད་ཀྱི་ཕྱིར་ཆོས་རྣམ་པ་སྣ་ཚོགས་བསྒྲུབ་
བོ། ། དེ་ལྟར་སྤྱོད་པ་སྦྱངས་པས་རྣལ་འབྱོར་གྱི་མཐར་ཕྱིན་པ་ཡིན་ནོ། །
རྣལ་འབྱོར་དེའི་སྟོབས་ཀྱིས་དབང་ཆེན་པོ་ཐོབ་བོ། ། དབང་ཆེན་པོའི་མཐུས་
སྐྱེ་བོའི་བསམ་པ་ཇི་ལྟ་བ་དང་སྐྱེ་བོའི་སྤྱོད་པ་ཇི་ལྟ་བ་དང་ཁམས་ཇི་ལྟ་བ་བཞིན་
དུ་ཐམས་ཅད་མངོན་དུ་གྱུར་ནས་དུས་ལས་མི་བཞེས། དུས་ལས་མི་འདའ།
གནས་དང་མཐུན་པ་དུས་དང་མཐུན་པ་སྤྱོད་པ་དང་མཐུན་པ། ཆོས་སྟོན་པ་
དང་ཡང་མཐུན་པར་སྐུ་རྣམ་པ་སྣ་ཚོགས་སྟོན་པ་དེ་ནི་ སྤྲུལ་པའི་སྐུ་ཞེས་
བྱའོ། ། རིགས་ཀྱི་བུ་ཇི་ལྟར་ན་བྱང་ཆུབ་སེམས་དཔས་ལོངས་སྤྱོད་རྫོགས་པའི་
སྐུ་ཤེས་པར་བྱ་ཞེ་ན། དེ་བཞིན་གཤེགས་པ་ཐམས་ཅད་ཀྱིས་བྱང་ཆུབ་སེམས་
དཔའ་རྣམས་ལ་ཐོགས་པ་མེད་པ་འཐོབ་པར་བྱ་བའི་ཕྱིར་དོན་དམ་པའི་བདེན་
པ་སྟོན་ཏེ། འཁོར་བ་དང་མྱ་ངན་ལས་འདས་པ་རོ་གཅིག་པ་ཉིད་དུ་ཤེས་པར་
བྱ་བ་དང་། འཇིག་ཚོགས་ལ་ལྟ་བ་བཙལ་བས་སེམས་ཅན་འཇིག་པར་གྱུར་པ་
རྣམས་དགའ་བར་བྱ་བ་དང་། སངས་རྒྱས་ཀྱི་ཆོས་རྣམས་མཐའ་ཡས་པའི་
རྒྱུར་གྱུར་པ་བདེན་པ་ཉིད་དང་དེ་བཞིན་ཉིད་ཀྱི་ཡེ་ཤེས་དང་མཐུན་པར་སྔོན་
གྱི་སྨོན་ལམ་གྱི་མཐུས་སྐུ་དེ་སྟོན་པར་འགྱུར་ཏེ། མཚན་སུམ་ཅུ་རྩ་གཉིས་དང་
དཔེ་བྱད་བཟང་པོ་བརྒྱད་ཅུས་བརྒྱན་པ་འོད་སྐུ་ལ་འཁོར་བ་གྲུབ་པ་དེ་ནི་
ལོངས་སྤྱོད་རྫོགས་པའི་སྐུ་ཞེས་བྱའོ། ། རིགས་ཀྱི་བུ་དེ་ལ་ཇི་ལྟར་བྱང་ཆུབ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 329
སེམས་དཔའ་སེམས་དཔའ་ཆེན་པོས་ཆོས་ཀྱི་སྐུ་ཤེས་པར་བྱ་ཞེ་ན། ཉོན་
མོངས་པའི་སྒྲིབ་པ་ཐམས་ཅད་དང་བྲལ་བ་དགེ་བའི་ཆོས་རྣམས་རྫོགས་པའི་
ཕྱིར། དེ་ཁོ་ན་ཉིད་དང་ཡང་དག་པའི་ཡེ་ཤེས་ཉིད་ཙམ་དུ་གནས་པ་དེ་ནི་ཆོས་
ཀྱི་སྐུ་ཞེས་བྱའོ། ། སྐུ་སྔ་མ་དེ་གཉིས་ནི་བཏགས་པ་ཙམ་མོ། ། ཆོས་ཀྱི་སྐུ་ནི་
ཡང་དག་པའི་སྐུ་སྟེ་སྐུ་དེ་གཉིས་ཀྱི་གཞི་བྱེད་དོ། ། དེ་ཅིའི་ཕྱིར་ཞེ་ན། ཆོས་
ཀྱི་དེ་བཞིན་ཉིད་དང་རྣམ་པར་མི་རྟོག་པའི་ཡེ་ཤེས་ལས་གུད་ན་སངས་རྒྱས་ཀྱི་
ཆོས་གང་ཡང་མེད་པའི་ཕྱིར་རོ། ། དེ་བཞིན་གཤེགས་པ་རྣམས་ནི་ཡེ་ཤེས་ཕུན་
སུམ་ཚོགས་པ་ཉོན་མོངས་པ་ཐམས་ཅད་སྤངས་པ་མཐར་ཕྱིན་པས་སངས་རྒྱས་
ཀྱི་ས་རྣམ་པར་དག་པ་བརྙེས་པའི་ཕྱིར་ཆོས་ཀྱི་དེ་ཁོ་ན་ཉིད་དང་ཡང་དག་པའི་
ཡེ་ཤེས་ཀྱིས་སངས་རྒྱས་ཀྱི་ཆོས་རྣམས་ཡོངས་སུ་འཛིན་ཏོ། ། གཞན་ཡང་
རིགས་ཀྱི་བུ་སངས་རྒྱས་ཐམས་ཅད་ནི་བདག་དང་གཞན་གྱི་དོན་མཐར་ཕྱིན་པ་
སྟེ། དེ་ལ་ཆོས་ཀྱི་དེ་བཞིན་ཉིད་ཀྱིས་ནི་བདག་གི་དོན་མཛད། དེ་བཞིན་ཉིད་
ཀྱི་ཡེ་ཤེས་ཀྱིས་ནི་གཞན་གྱི་དོན་མཛད་དོ། ། བདག་དང་གཞན་ལ་ཕན་པ་ལ་
དོན་མཛད་པ་ལ་དབང་བརྙེས་པའི་ཕྱིར་མཛད་པ་མཐའ་ཡས་པ་སྣ་ཚོགས་ལྷུན་
གྱིས་གྲུབ་བོ། ། དེ་བས་ན་སངས་རྒྱས་ཐམས་ཅད་ཀྱི་ཆོས་དཔག་ཏུ་མེད་པ་
མཐའ་ཡས་པ་རྣམ་པ་མང་པོ་ཁྱད་པར་དུ་བསྟན་ཏོ། ། རིགས་ཀྱི་བུ་དཔེར་ན་
རྣམ་པར་རྟོག་པའི་སེམས་ལ་བརྟེན་ནས་ཉོན་མོངས་པ་རྣམ་པ་མང་པོ་དང་ལས་
རྣམ་པ་མང་པོ་དང་འབྲས་བུ་རྣམ་པ་མང་པོ་སྟོན་པ་བཞིན་དུ། ཆོས་ཀྱི་ཆོས་
ཉིད་དང་དེ་བཞིན་ཉིད་ཀྱི་ཡེ་ཤེས་ལ་བརྟེན་ནས་སངས་རྒྱས་ཀྱི་ཆོས་རྣམ་པ་སྣ་
ཚོགས་དང་། རང་སངས་རྒྱས་ཀྱི་ཆོས་རྣམ་པ་སྣ་ཚོགས་དང་། ཉན་ཐོས་ཀྱི་
ཆོསརྣམ་པ་སྣ་ཚོགས་པ་མང་པོ་སྟོན་ཏོ། ། ཆོས་ཀྱི་དེ་བཞིན་ཉིད་དང་དེ་
བཞིན་ཉིད་ཀྱི་ཡེ་ཤེས་ལ་བརྟེན་ནས་སངས་རྒྱས་ཐམས་ཅད་ཀྱི་ཆོས་ལ་དབང་



330
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕུན་སུམ་ཚོགས་པ་བརྙེས་པ་དེ་ནི་དམ་པ་དཔག་པར་དཀའ་བ་ཡིན་ནོ། །
དཔེར་ན་ནམ་མཁའ་ལ་རི་མོ་བྲིས་ཏེ་རྒྱན་དུ་བྱས་པ་དེ་ནི་དཔག་པར་དཀའ་བ་
ཡིན་ནོ། ། དེ་བཞིན་དུ་ཡང་དག་པའི་ཆོས་དང་ཡང་དག་པའི་ཡེ་ཤེས་ལ་
བརྟེན་ནས་སངས་རྒྱས་ཀྱི་ཆོས་རྣམས་བསྒྲུབ་པ་ཡང་དཀའ་བ་ཡིན་ནོ། །
རིགས་ཀྱི་བུ་ཇི་ལྟར་ན་ཆོས་ཀྱི་དེ་བཞིན་ཉིད་དང་དེ་བཞིན་ཉིད་ཀྱི་ཡེ་ཤེས་ལ་
རྣམ་པར་རྟོག་པ་མི་མངའ་ཞིང་འཕྲིན་ལས་པ་མངའ་བརྙེས་པ་ཡིན་ཞེ་ན།
རིགས་ཀྱི་བུ་དཔེར་ན་དེ་བཞིན་གཤེགས་པ་མྱ་ངན་ལས་འདས་ཀྱང་སྨོན་ལམ་ལ་
མངའ་བརྙེས་པས་ཕྲིན་ལས་ཀྱི་རྣམ་པ་ཐམས་ཅད་ཀྱང་མཛད་དེ། དེ་བཞིན་
ཉིད་དང་དེ་བཞིན་ཉིད་ཀྱི་ཡེ་ཤེས་ཀྱི་དོན་ཐམས་ཅད་གྲུབ་བར་མཛད་པའང་དེ་
བཞིན་ནོ། ། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཏིང་ངེ་
འཛིན་དང་སྙོམས་པར་འཇུག་པ་ལས་སྔོན་གྱི་སྨོན་ལམ་གྱི་དབང་གིས་བསམ་
གཏན་དེ་ལས་བཞེངས་ཏེ་དོན་དང་ཕྲིན་ལས་ཐམས་ཅད་མཛད་པ་ལྟར། ཆོས་
རྣམ་པ་གཉིས་ཀྱང་རྣམ་པར་རྟོག་པ་མེད་པར་དོན་ཐམས་ཅད་མཛད་པ་ལ་
མངའ་བརྙེས་པའོ། ། རིགས་ཀྱི་བུ་དཔེར་ན་ཉི་མ་དང་ཟླ་བ་ལ་ཡང་རྣམ་པར་
རྟོག་པ་མེད། ཆུ་དང་མེ་ལོང་ལ་ཡང་རྣམ་པར་རྟོག་པ་མེད། སྣང་བ་ལ་ཡང་
རྣམ་པར་རྟོག་པ་མེད་མོད་ཀྱི། གསུམ་འདུས་པ་ལས་གཟུགས་བརྙན་འབྱུང་
ངོ༌། ། དེ་བཞིན་དུ་ཆོས་ཀྱི་དེ་བཞིན་ཉིད་དང་དེ་བཞིན་ཉིད་ཀྱི་ཡེ་ཤེས་ལ་རྣམ་
པར་རྟོག་པ་མེད་མོད་ཀྱི། སྨོན་ལམ་ཀྱི་དབང་གིས་སེམས་ཅན་སྐལ་བ་ཅན་ལ་
ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་ཡང་ཉི་ཟླའི་གཟུགས་བརྙན་བཞིན།
རྒྱུ་དང་རྐྱེན་འདུས་པ་ལས་འབྱུང་ངོ་། ། རིགས་ཀྱི་བུ་གཞན་ཡང་དཔེར་ན་
ཚད་མེད་གྲངས་མེད་པའི་ཆུ་དང་མེ་ལོང་དག་པའི་སྣང་བ་ལ་བརྟེན་ནས་སྟོང་
པའི་གཟུགས་བརྙན་མཚན་ཉིད་ཐ་དད་པ་དག་སྣང་ངོ༌། ། སྟོང་པ་ཞེས་བྱ་བ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 331
ནི་མཚན་ཉིད་མེད་པའོ། ། རིགས་ཀྱི་བུ་དེ་བཞིན་དུ་ལོངས་སྤྱོད་རྫོགས་པའི་སྐུ་
དང་སྤྲུལ་པའི་སྐུས་ནི་འཁོར་རྣམས་ལ་ཆོས་ཀྱི་སྐུའི་གཟུགས་བརྙན་སྟོན་པར་
སྨོན་ལམ་གྱི་དབང་གིས་སྐུ་དེ་གཉིས་སྣང་སྟེ། ། མཚན་མ་སྣ་ཚོགས་སུ་སྣང་
ཡང་ཆོས་ཀྱི་སྐུའི་གནས་ལ་ནི་མཚན་ཉིད་ཐ་དད་པ་མེད་དོ། ། རིགས་ཀྱི་བུ་སྐུ་
དེ་གཉིས་ལ་གནས་ཏེ་སངས་རྒྱས་བཅོམ་ལྡན་འདས་རྣམས་ཕུང་པོའི་ལྷག་མ་
དང་བཅས་པའི་མྱ་ངན་ལས་འདས་པ་ཞེས་གསུངས་སོ། ། ཆོས་ཀྱི་སྐུ་ལ་
དགོངས་ཏེ་ཕུང་པོ་ལྷག་མ་མེད་པའི་མྱ་ངན་ལས་འདས་པ་ཞེས་གསུངས་སོ། །
དེ་ཅིའི་ཕྱིར་ཞེ་ན། དེར་ནི་ཆོས་ཐམས་ཅད་ཟད་པའི་མཐར་གྱུར་པའི་ཕྱིར་
རོ། ། སྐུ་འདི་གསུམ་ལ་བརྟེན་ནས་སངས་རྒྱས་བཅོན་ལྡན་འདས་རྣམས་མི་
གནས་པའི་མྱ་ངན་ལས་འདས་པ་ལ་གནས་པ་ཞེས་བཤད་དོ། ། སྐུ་གཉིས་ནི་
མྱ་ངན་ལས་འདས་པ་ཞེས་མི་གསུངས་ཏེ། ། ཆོས་ཀྱི་སྐུ་ལས་གཞན་པའི་སངས་
རྒྱས་མེད་པའི་ཕྱིར། ། ཅིའི་ཕྱིར་སྐུ་གཉིས་པོ་ལ་མྱ་ངན་ལས་འདས་པ་ཞེས་མི་
བགྱི་ཞེ་ན། སྐུ་དེ་གཉིས་ནི་ཡང་དག་པ་མ་ཡིན་པ་བཏགས་པ་ཙམ་པས་སྐད་
ཅིག་ཏུ་སྐྱེད་ཅིང་འགག་པ་རྟག་པར་མི་གནས་པ་དང་ཡང་དང་ཡང་དུ་འབྱུང་
བས་མ་ངེས་པ་ལྟར། ། ཆོས་ཀྱི་སྐུ་ནི་དེ་ལྟར་མ་ཡིན་ནོ། ། དེའི་ཕྱིར་སྐུ་གཉིས་
ནི་མྱ་ངན་ལས་འདས་པ་ཞེས་མི་བྱའོ། ། ཆོས་ཀྱི་སྐུ་ཡང་དེ་དང་མི་གཉིས་པའི་
ཕྱིར་མྱ་ངན་ལས་འདས་པ་ཡིན་པས་སྐུ་དེ་གསུམ་ལ་བརྟེན་ཏེ་མི་གནས་པའི་མྱ་
ངན་ལས་འདས་པ་ཞེས་གསུངས་སོ། ། རིགས་ཀྱི་བུ་དེ་ལ་བྱིས་པ་སོ་སོའི་སྐྱེ་བོ་
རྣམསནི་མཚན་ཉིད་གསུམ་གྱི་ཕྱིར་འཆིང་བ་དང་སྒྲིབ་པ་ཡོད་པས་སྐུ་གསུམ་
ལས་རིང་དུ་གྱུར་ཏོ། ། གསུམ་གང་ཞེ་ན། ཀུན་བརྟགས་པའི་མཚན་ཉིད་
དང་། གཞན་གྱི་དབང་གི་མཚན་ཉིད་དང་། ཡོངས་སུ་གྲུབ་པའི་མཚན་ཉིད་
དང༌། མཚན་ཉིད་དེ་རྣམས་ཤེས་པ་དང་འགོག་པ་དང་དག་པར་མ་གྱུར་པ་



332 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེའི་ཕྱིར་སྐུ་གསུམ་མ་འཐོབ་བོ། ། དེ་ལྟ་བུའི་མཚན་ཉིད་གསུམ་ཤེས་པ་དང་
འགོག་པ་དང་རྣམ་པར་བྱང་བར་གྱུར་པས་ སངས་རྒྱས་བཅོམ་ ལྡན་འདས་
རྣམས་སྐུ་གསུམ་ཡོངས་སུ་རྫོགས་པར་གྱུར་ཏོ། ། རིགས་ཀྱི་བུ་བྱིས་པ་སོ་སོའི་
སྐྱེ་བོ་རྣམས་ཀྱིས་རྣམ་པར་ཤེས་པ་གསུམ་མ་སྤངས་པའི་ཕྱིར་སྐུ་གསུམ་ལས་རིང་
དུ་གྱུར་ཏོ། ། གསུམ་གང་ཞེ་ན། དངོས་པོ་ལ་འཇུག་པའི་རྣམ་པར་ཤེས་པ་
དང༌། ཀུན་ གཞི་ ལ་ གནས་ པའི་ ཡིད་དང་། ཀུན་གཞིའི་རྣམ་ པར་ ཤེས་
པའོ། ། ལམ་སྦྱོང་བ་དག་ལ་གནས་པས་འཇུག་པའི་རྣམ་པར་ཤེས་པ་སྦྱོང་
ངོ༌། ། སྤྱོད་པའི་ལམ་ལ་གནས་པས་ཀུན་གཞི་ལ་གནས་པའི་ཡིད་སྦྱོང་ངོ༌། །
མཆོག་ཏུ་རྒྱས་པའི་ལམ་ལ་གནས་པས་ཀུན་གཞིའི་རྣམ་པར་ཤེས་པར་སྦྱོང་
ངོ༌། ། འཇུག་པའི་རྣམ་པར་ཤེས་པ་སྦྱངས་ནས་སྤྲུལ་པའི་སྐུ་མངོན་དུ་གྱུར་
ཏོ། ། ཀུན་གཞི་ལ་གནས་པའི་ཡིད་སྦྱངས་པས་ལོངས་སྤྱོད་རྫོགས་པའི་སྐུ་
བསྟན་ཏོ། ། ཀུན་གཞིའི་རྣམ་པར་ཤེས་པ་སྦྱངས་པས་ནི་ཆོས་ཀྱི་སྐུ་ཐོབ་སྟེ།
དེ་ལྟར་ན་དེ་བཞིན་གཤེགས་པ་ཐམས་ཅད་སྐུ་གསུམ་ལྷུན་གྱིས་གྲུབ་པ་ཞེས་
བྱའོ། ། རིགས་ཀྱི་བུ་སངས་རྒྱས་ཐམས་ཅད་ཀྱི་སྤྲུལ་པའི་སྐུ་ནི་སངས་རྒྱས་
ཐམས་ཅད་དང་སྤྱོད་པ་མཐུན་པའོ། ། ལོངས་སྤྱོད་རྫོགས་པའི་སྐུ་ནི་སངས་
རྒྱས་ཐམས་ཅད་དང་དགོངས་པ་མཐུན་པའོ། ། ཆོས་ཀྱི་སྐུ་ནི་སངས་རྒྱས་
ཐམས་ཅད་དང་སྐུ་མཐུན་པའོ། ། རིགས་ཀྱི་བུ་སངས་རྒྱས་ཐམས་ཅད་ཀྱི་སྤྲུལ་
པའི་སྐུ་ནི་སྐྱེ་བོ་སོ་སོའི་ཡིད་དང་མཐུན་པར་རྣམ་པ་མང་པོའི་མཚན་མ་སྣ་
ཚོགས་སྟོན་པའི་ཕྱིར་ཡང་རྣམ་པ་མང་པོ་ཞེས་བྱའོ། ། ལོངས་སྤྱོད་རྫོགས་པའི་
སྐུ་ནི་མཁོར་རྣམས་ཀྱི་བསམ་པ་གཅིག་པས་མཚན་ཉིད་གཅིག་པའི་ཕྱིར་གཅིག་
ཅེས་བྱའོ། ། ཆོས་ཀྱི་སྐུ་ནི་མཚན་མ་སྣ་ཚོགས་ལས་ཡང་དག་པར་འདས་པ་
མཚན་མར་གཟུང་བའི་སྤྱོད་ཡུལ་མ་ཡིན་པ་སྟེ། དེ་བས་ན་གཅིག་པ་ཡང་མ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 333
ཡིན་ཐ་དད་པ་ཡང་མ་ཡིན་པ་ཞེས་བྱའོ། ། རིགས་ཀྱི་བུ་སྤྲུལ་པའི་སྐུ་ནི་ལོངས་
སྤྱོད་རྫོགས་པའི་སྐུ་ལ་བརྟེན་ཏེ་མངོན་པར་སྣང་ངོ་། ། ལོངས་སྤྱོད་རྫོགས་པའི་
སྐུནི་ཆོས་ཀྱི་སྐུ་ལ་བརྟེན་ཏེ་མངོན་པར་སྣང་ངོ༌། ། ཆོས་ཀྱི་སྐུ་ནི་ཡང་དག་པ་
སྟེ་ཅི་ལ་ཡང་མི་གནས་པའོ། ། རིགས་ཀྱི་བུ་སྐུ་དེ་གསུམ་ནི་རྟགས་པར་བཤད་
པའི་རྣམ་གྲངས་ཀྱང་ཡོད། མི་རྟག་པ་བཤད་པའི་རྣམ་གྲངས་ཀྱང་ཡོད་
དོ། ། སྤྲུལ་པའི་སྐུ་ནི་ཐབས་མཁས་པས་གནས་ཐམས་ཅད་དུ་དམིགས་པ་ཇི་ལྟ་
བ་བཞིན་དུ་རྒྱུན་མི་འཆད་པར་ཆོས་ཀྱི་འཁོར་ལོ་བསྐོར་བའི་ཕྱི་རྟག་པ་ཞེས་
བྱའོ། ། དེ་གཞིར་མ་གྱུར་པས་མཛད་པ་ཆེན་པོ་ཕུན་སུམ་ཚོགས་པ་མངོན་དུ་
མི་སྟོན་པའི་ཕྱིར་མི་རྟག་པ་ཞེས་བྱའོ། ། ལོངས་སྤྱོད་རྫོགས་པའི་སྐུ་ནི་ཐོག་མ་
མེད་པའི་དུས་ནས་རྒྱུན་མི་འཆད་ཅིང་སངས་རྒྱས་ཐམས་ཅད་ཀྱི་ཆོས་མ་འདྲེས་
པ་ཡོངས་སུ་འཛིན་ཅིང་སྡུད་པའི་ཕྱིར། སེམས་ཅན་ཟག་པ་མེད་པས་སྤྱོད་པ་
ཡང་མི་ཟད་དེ་དེའི་ཕྱིར་རྟག་པ་ཞེས་བྱའོ། ། དེའང་གཞིར་མ་གྱུར་པའི་ཕྱིར་
མཛད་པ་ཆེན་པོ་ཕུན་སུམ་ཚོགས་པ་མངོན་དུ་མི་སྟོན་པས་མི་རྟག་པ་ཞེས་
བྱའོ། ། ཆོས་ཀྱི་སྐུ་ནི་འདུ་བྱེད་ཀྱི་ཆོས་མ་ཡིན་པ་མཚན་མ་ཐ་དད་མེད་པ་རྩ་བ་
དང་གཞིར་གྱུར་པའི་ཕྱིར་སེམས་ནམ་མཁའ་ཇི་ལྟ་བ་བཞིན་པས་དེ་ནི་རྟག་པ་
ཞེས་བྱའོ། ། རིགས་ཀྱི་བུ་རྣམ་པར་མི་རྟོག་པའི་ཡེ་ཤེས་ལས་གུད་ན་འཕགས་
པའི་ཡེ་ཤེས་མེད་དོ། ། དེ་བཞིན་ཉིད་ཀྱི་ཆོས་ལས་ཀྱང་ལྷག་པའི་སྤྱོད་ཡུལ་
མེད་དོ། ། དེ་ནི་ཆོས་ཀྱི་དེ་བཞིན་ཉིད་དང་ཡེ་ཤེས་ཀྱི་དེ་བཞིན་ཉིད་དེ། དེ་
བཞིན་ཉིད་དེ་གཉིས་ཀྱི་དེ་བཞིན་ཉིད་ནི་གཅིག་པ་ཡང་མ་ཡིན་ཐ་དད་པ་ཡང་
མ་ཡིན་པས། དེའི་ཕྱིར་ཆོས་ཀྱི་སྐུ་ནི་ཡེ་ཤེས་རྣམ་པར་དག་པ་དང་སྤངས་པ་
རྣམ་པར་དག་པ་གཉིས་ཀྱི་ཕྱིར་ཆོས་ཀྱི་སྐུ་ནི་རྣམ་པར་དག་པ་ཕུན་སུམ་ཚོགས་
པ་ཞེས་བྱའོ། ། རིགས་ཀྱི་བུ་གཞན་ཡང་སྐུ་འདི་གསུམ་དབྱེ་བ་ལ་ཡང་རྣམ་པ་



334 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཞིསྟེ། སྤྲུལ་པའི་སྐུ་ཡིན་ལ་ལོངས་སྤྱོད་རྫོགས་པའི་སྐུ་མ་ཡིན་པ་ཡང་ཡོད།
ལོངས་སྤྱོད་རྫོགས་པའི་སྐུ་ཡིན་ལ་སྤྲུལ་པའི་སྐུ་མ་ཡིན་པ་ཡང་ཡོད། སྤྲུལ་པའི་
སྐུ་ཡང་ཡིན་ལ་ལོངས་སྤྱོད་རྫོགས་པའི་སྐུ་ཡིན་པའང་ཡོད། སྤྲུལ་པའི་སྐུ་ཡང་
མ་ཡིན་ལ་ལོངས་སྤྱོད་རྫོགས་པའི་སྐུ་ཡང་མ་ཡིན་པའོ། ། སྤྲུལ་པའི་སྐུ་ཡིན་ལ་
ལོངས་སྤྱོད་རྫོགས་པའི་སྐུ་མ་ཡིན་པ་གང་ཞེ་ན། དེ་བཞིན་གཤེགས་པ་རྣམས་
མྱ་ངན་ལས་འདས་སུ་ཟིན་ཀྱང་སྨོན་ལམ་གྱི་དབང་གིས་སྐལ་བ་ཇི་ལྟ་བ་བཞིན་
དུ་ཕན་འདོགས་པ་ནི་སྤྲུལ་པའི་སྐུ་ཞེས་བྱའོ། ། ལོངས་སྤྱོད་རྫོགས་པའི་སྐུ་ཡིན་
ལ་སྤྲུལ་པའི་སྐུ་མ་ཡིན་པ་གང་ཞེ་ན། སའི་སྔ་རོལ་པའི་སྐུའོ། ། སྤྲུལ་པའི་སྐུ་
ཡང་ཡིན་ལ་ལོངས་སྤྱོད་རྫོགས་པའི་སྐུ་ཡང་ཡིན་པ་དེ་གང་ཞེ་ན། ལྷག་མ་དང་
བཅས་པའི་མྱ་ངན་ལས་འདས་པའི་སྐུའོ། ། སྤྲུལ་པའི་སྐུ་ཡང་མ་ཡིན་ལ་ལོངས་
སྤྱོད་རྫོགས་པའི་སྐུ་ཡང་མ་ཡིན་པ་དེ་ནི་ཆོས་ཀྱི་སྐུའོ་ཞེས་གསུངས་སོ། ། སྐུ་
དང་ཡེ་ཤེས་ཀྱི་སྐབས་ཀྱི་མདོ་སྦྱར་ཞིང་བཤད་པའོ། །
སངས་རྒྱས་ཀྱི་ཡོན་ཏན་གྱི་ཆོས་ཕྱེ་སྟེ་བཤད་པ་ནི། ཐུན་མོང་བ་དང་།
ཐུན་མོང་མ་ཡིན་པ་གཉིས་ལས། དང་པོ་ནི། བྱང་ཕྱོགས་སོ་བདུན། ཚད་
མེད་བཞི། རྣམ་ཐར་བརྒྱད། སྙོམས་འཇུག་དགུ ཟད་པ་བཅུ། ཟིལ་
གནོན་བརྒྱད། ཉོན་མོངས་པ་མེད་པ། སྨོན་ནས་མཁྱེན་པ། མངོན་ཤེས་
དྲུག སོ་སོ་ཡང་དག་ རིག་བཞི། ཡོངས་སུ་དག་པ་བཞི། དབང་བཅུ།
སྟོབས་བཅུ། མི་འཇིགས་པ་བཞི། བསྲུང་བ་མེད་པ་གསུམ་ལ་སོགས་པ་ཡིན་
ལ། ཐུན་མོང་མ་ཡིན་པ་ནི་བསྙེལ་བ་མི་མངའ་བའི་ཆོས་ཉིད་དང་། བག་
ཆགས་ཡང་དག་པར་བཅོམ་པ་སངས་རྒྱས་ཀྱི་ཐུགས་རྗེ་ཆེན་པོ་དང་མ་འདྲེས་པ་
བཅོ་བརྒྱད་ལ་སོགས་པ་དང་། སངས་རྒྱས་ཉིད་ལ་མངའ་བའི་བྲལ་བའི་ཡོན་
ཏན་སུམ་ཅུ་རྩ་གཉིས། རྣམ་སྨིན་གྱི་ཡོན་ཏན་སུམ་ཅུ་རྩ་གཉིས་ཏེ་དྲུག་ཅུ་རྩ་



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 335
བཞི་དང་། དེ་བཞིན་གཤེགས་པ་བཅུའི་མདོ་ལས་བསྟན་པའི་སངས་རྒྱས་ཀྱི་
ཆོས་མ་འདྲེས་པ་སུམ་བརྒྱ་བཤད་པ་ལ་སོགས་པ་ལྟ་བུའོ། ། དེ་དག་རྒྱས་པར་
ནི་གཟུངས་ཀྱི་དབང་ཕྱུག་རྒྱལ་པོའི་མདོ་དང་། དཀོན་མཆོག་སྤྲིན་དང་། ས་
བཅུ་པ་དང་། དགོངས་འགྲེལ་ལ་སོགས་པར་ཤེས་པར་བྱས་ལ། ཐེག་པ་ཆེན་
པོ་མདོ་སྡེའི་རྒྱན་ལས་འབྱུང་བའི་ཚིགས་བཅད་བཅུ་བདུན་དང་ཁ་སྐོང་གི་
ཚིགས་བཅད་བཅུ་བཞི་དང་བཅས་པ་གསུངས་པའི་དོན་ནི་གཞུང་ཉིད་ཀྱི་སྟེང་
དུ་རྟོགས་པར་བྱའོ། ། འདི་ཐེག་པ་ཆེན་པོ་རྒྱུད་བླ་མ་ལས་འབྱུང་བའི་ཡོན་
ཏན་རྣམས་བསོད་ནམས་ཀྱི་ཚོགས་ཡོངས་སུ་རྫོགས་པར་བྱ་བའི་ཕྱིར་བཤད་ན།
སྟོབས་བཅུ་ནི། གནས་དང་གནས་མིན་ལས་རྣམས་ཀྱི། ། རྣམ་སྨིན་དང་ནི་
དབང་པོ་དང་། ། ཁམས་རྣམས་དང་ནི་མོས་པ་དང༌། ། ཀུན་འགྲོའི་ལམ་
དང་བསམ་གཏན་སོགས། ། ཉོན་མོངས་དྲི་མ་མེད་པ་དང་། ། གནས་ནི་རྗེས་
སུ་དྲན་པ་དང་། ། ལྷ་ཡི་མིག་དང་ཞི་བ་དང་། ། མཁྱེན་པའི་སྟོབས་ནི་རྣམ་པ་
བཅུ། ། ཞེས་སོ། ། མི་འཇིགས་པ་བཞི་ནི། ཆོས་ཀུན་རྫོགས་པར་བྱང་ཆུབ་
དང་། ། གེགས་ནི་འགོག་པར་བྱེད་པ་དང་། ། ལམ་རྟེན་པ་དང་འགོག་ཐོབ་
ལ། ། མི་འཇིགས་པ་ནི་རྣམ་པ་བཞི། ། ཞེས་སོ། ། མ་འདྲེས་པ་བཅོ་བརྒྱད་
ནི། འཁྲུལ་དང་ཅ་ཅོ་མི་མངའ་སྟེ། ། སྟོན་ལ་དྲན་པ་ཉམས་མི་མངའ། །
མཉམ་པར་ མ་ གཞག་ ཐུགས་ མི་ མངའ། ། འདུ་ ཤེས་ སྣ་ ཚོགས་ ཀྱང་ མི་
མངའ། ། མ་བརྟགས་བཏང་སྙོམས་མི་མངའ་སྟེ། ། འདུན་དང་བརྩོན་
འགྲུས་དྲན་པ་དང་། ། ཤེས་རབ་རྣམ་གྲོལ་རྣམ་གྲོལ་གྱི། ། ཡེ་ཤེས་གཟིགས་
པ་ཉམས་མི་མངའ། ། ལས་རྣམས་ཡེ་ཤེས་སྔོན་འགྲོ་དང་། ། དུས་ལ་ཡེ་ཤེས་
སྒྲིབ་པ་མེད། ། དེ་ལྟར་བཅོ་བརྒྱད་འདི་དང་གཞན། ། སྟོན་པའི་མ་འདྲེས་
ཡོན་ཏན་ཡིན། ། ཞེས་སོ། ། མཚན་བཟང་པོ་སུམ་ཅུ་རྩ་གཉིས་ནི། ལེགས་



336
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གནས་ འཁོར་ ལོས་མཚན་པ་དང་། ། ཡངས་དང་ཞབས་ ལོང་མི་མངོན་
དང་། ། སོར་མོ་རིང་དང་ཕྱག་ཞབས་ནི། ། དྲ་བ་ཡིས་ནི་འབྲེལ་བ་དང་། །
པགས་འཇམ་གཞོན་ཤ་ཅན་ལེགས་ཉིད། ། སྐུ་ནི་བདུན་དག་མཐོ་བ་དང་། །
བྱིན་པ་ཨེ་ན་ཡ་འདྲ་གསང་། ། གླང་པོ་བཞིན་དུ་སྦུབས་སུ་ནུབ། ། རོ་སྟོད་
སེང་གེ་འདྲ་བ་དང་། ། ཐལ་གོང་བར་མེད་རྒྱས་པ་དང་། ། དཔུང་པ་ལེགས་
ཟླུམ་ཕྱག་འཇམ་རིང་། ། ཟླུམ་ཞིང་མཐོ་དམན་མེད་པ་དང་། །ཕྱག་རིང་
ཡོངས་སུ་དག་པའོ། ། འོད་ཀྱི་དཀྱིལ་འཁོར་དང་ལྡན་སྐུ། ། མགྲིན་པ་དྲི་མེད་
དུང་འདྲ་དང་། ། འགྲམ་པ་རི་དྭགས་རྒྱལ་པོ་འདྲ། ། ཚེམས་ན་བཞི་བཅུ་
མཉམ་པ་དང་། ། བར་དང་ཚོམ་ཐགས་བཟང་བ་དང་། ། རྣམ་གཞག་ཆེས་
མཉམ་ཉིད་དང་ནི། ། མཆེ་བ་རབ་མཆོག་དཀར་བ་ཉིད། ། ལྗགས་རིང་
མཐའ་མེད་བསམ་མེད་པ། ། རོ་བྲོ་བ་ཡི་མཆོག་ཉིད་དང་། ། རང་བྱུང་ཀ་ལ་
པིངྐ་ཡི། ། སྒྲ་དང་ཚངས་པའི་དབྱངས་ཉིད་དང་། ། སྤྱན་བཟང་ཨུཏྤལ་
མཆོག་རྫི་འདྲ། ། ཞལ་མཛེས་དྲི་མེད་མཛོད་སྤུ་དཀར་ལྡན་པ། ། གཙུག་ཏོར་
དབུར་ལྡན་དག་ཅིང་སྲབ་པ་དང་། ། པགས་པ་གསེར་གྱི་མདོག་འདྲ་སེམས་
ཅན་མཆོག ། བ་སྤུ་ལེགས་ཕྲ་འཇམ་ཞིང་རེ་རེ་ནས། ། སྐུ་ཡི་གྱེན་དུ་གཡས་
ཕྱོགས་འཁྱིལ་བ་དང་། ། དབུ་སྐྲ་དྲི་མེད་རིན་ཆེད་མཐོན་མཐིང་བཞིན། ། རྒྱ་
གྲོ་རྫོགས་པའི་ལྗོན་ཤིང་དཀྱིལ་འཁོར་འདྲ། ། ཀུན་ཏུ་བཟང་པོ་དཔེ་མེད་དྲང་
སྲོང་ཆེ། ། སྲེད་མེད་བུ་ཡི་སྟོབས་མངའ་མཁྲེགས་པའི་སྐུ། ། བསམ་གྱིས་མི་
ཁྱབ་སུམ་ཅུ་ རྩི་ གཉིས་ སོ། ། འདི་ དག་ སྟོན་ པས་ མི་ དབང་ མཚན་ དུ་
གསུངས། ། ཞེས་བཤད་པ་ལྟར་རོ། ། འདི་དག་ནི་བུ་མོ་རིན་ཆེན་གྱིས་ཞུས་
པའི་མདོའི་རྗེས་སུ་འབྲངས་ནས་གསུངས་པ་འདི་ཡིན་ནོ། ། ཡོན་ཏན་གྱི་
སྐབས་ཀྱི་མདོའི་དོན་སྦྱར་ཞིང་བསྟན་པའོ། ། །



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 337
གསུམ་པ་མཇུག་གི་དོན་ནི། བདག་གིས་ཞེས་པ་སོགས་ཏེ་གོ་བར་
སླའོ། ། དེ་ལྟར་ལུས་དང་མཐུན་པའི་མདོ་མཁོ་བ་རྣམས་ཕྱོགས་གཅིག་ཏུ་བྱས་
པ་འདི་ནི། བྱང་ཆུབ་སེམས་དཔའི་བསླབ་པ་ཀུན་ལས་བཏུས་དང་། སློབ་
དཔོན་ཀླུ་སྒྲུབ་ཀྱི་མདོ་ཀུན་ལས་བཏུས་དང་། ཇོ་བོ་རྗེའི་མདོ་ཀུན་ལས་བཏུས་
ཆེ་ཆུང་གཉིས་དང་། སློབ་དཔོན་པྲཛྙཱ་ཛཱ་ལའི་སྤྱོད་འཇུག་གི་མདོ་སྦྱོར་རྣམས་
ལགཞི་བྱས་ཤིང་། རང་གིས་ཀྱང་མདོ་མཁོ་བ་འགའ་ཞིག་བཙལ་ནས་གོ་སླ་
བར་སྦྱར་བ་ཡིན་ནོ། ། གཞུང་གི་ནང་དུ་དངོས་སུ་སྨོས་པའི་མདོའི་ཁུངས་དང་
བསྟན་བཅོས་ཀྱི་ལུང་ཁུངས་རྣམས་ནི་མཆན་བུར་བཏབ་ཡོད་པས་དེར་བལྟ་
བར་བྱའོ། ། ཐུགས་རྗེའི་ལམ་གསུམ་གནས་ལས་ཟབ་མོ་ཡི། ། འཕྲོག་བྱེད་
རྐང་པའི་ཆུ་འདི་སྐལ་ལྡན་ནི། ། ཛ་ན་ཧུ་ཡི་དྲང་སྲོང་རིག་བྱེད་མཁན། །
ལེགས་པའི་འབྱུང་གནས་གནས་གསུམ་རིག་པས་འཐུངས། ། ཐུབ་དབང་
གཉིས་མེད་སེང་གེའི་གནས་སུ་གཟིམས། ། མུན་སྤྲུལ་གླང་ཆེན་མྱོས་པའི་སྤྱི་
རྟོལ་རྒྱས། ། སྡེ་སྣོད་པདྨོའི་འབྱུང་གནས་རྙོགས་དུས་འདིར། ། སེམས་ཡོད་
སུ་ཞིག་ཐར་པའི་ལམ་མི་བརྩོན། ། ཀྭ་ཡེ་གྲོགས་དག་སྤྲིན་ལྟར་འགྲོ་བ་ཡི། །
ཚེ་འདི་དོན་མེད་བྱ་བས་མ་བྲེལ་བར། ། ཐོས་བསམ་རྣམ་དག་ཚུལ་ཁྲིམས་རྩེ་
བ་ཅན། ། ཡང་དག་དགེ་བའི་བཤེས་ལས་ལེགས་མནོས་ལ། ། སྒྲུབ་པ་སྙིང་
པོར་བྱེད་ལ་སེམས་ཤིག་ཀྱེ། ། བདག་འདྲ་སྲིད་པའི་མཚེ་འུར་གནས་པའི་
ཉ། ། ཉོན་མོངས་ཉ་པའི་མཆིལ་པས་དྲངས་པས་ན། ། བདེ་གཤེགས་གསུང་
རབ་འབྱེད་པའི་མཐུ་མེད་ཀྱང་། ། རྒྱལ་བའི་བཀའ་རྣམས་རང་གི་དྲན་གསོའི་
ཕྱིར། ། གཅིག་ཏུ་བསྒྲིགས་འདི་བདག་ཚིག་མིན་པའི་ཕྱིར། ། དྲང་སྲོང་ཁོ་
ནའི་གསུང་བཞིན་སྤྱི་བོས་ལོངས། ། སྙིགས་དུས་མཁས་པའི་སྐྱེ་བོ་ཤིན་ཏུ་
དཀོན། ། བླུན་པོ་འདུས་ནས་མཁས་པའང་ཁྱད་དུ་གསོད། ། མཁས་པའང་



338 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྙེད་བཀུར་གྲགས་པའི་ཕྲེང་བ་ངོམས། ། རྒྱལ་བའི་བསྟན་ལས་རང་ཚིག་ཚད་
མར་བྱེད། ། ཉན་འདོད་སློབ་མའི་ཚོགས་ནི་ཕྱོགས་འཛིན་གྱི། ། འབྱུང་པོའི་
གདོན་གྱིས་ཟིན་པའི་བླ་ཆོས་སྨྲ། ། མཁས་པའི་བློ་གྲོས་སྙིང་པོ་མ་མཐོང་
བར། ། དུག་གི་སྦྲང་རྩི་ལེན་པའི་བུང་བ་བཞིན། ། ཕྱི་ཚུལ་ཁ་དོག་ཉིད་ལ་
གུས་པར་འཛིན། ། དོན་གྱི་རྩི་བཅུད་ཁུ་བ་མ་འཐུངས་པར། ། ཚིག་ཕྲེང་དབུ་
བ་རྡོས་པའི་ཟོལ་སྦྱོར་གྱིས། ། གསུང་རབ་བདུད་རྩིས་འགྲངས་ཞེས་མཆོག་ཏུ་
རློམ། ། ཐོས་མེད་ལོང་གདང་རྒྱུས་པའི་གྲལ་བསྒྲིགས་ནས། ། ངན་རྟོག་སྨྲ་ལ་
དགའ་བའི་ གཏམ་ཟེར་ཞིང་། ། ལེགས་བཤད་ ཕན་པའི་གྲོས་ལ་མི་ཉན་
པར། ། ངན་འགྲོའི་གཡང་ལ་འཆོར་བ་ཨེ་མ་མཚར། ། དེ་བས་བདག་ཉིད་
ལེགས་པར་འདོད་ན་ཀོ ། རྒྱལ་བ་དགེས་བའི་བདེན་གཉིས་གཤོགས་ཡངས་
ཀྱིས། ། མང་ཐོས་མཁའ་འགྲོའི་ཚོགས་དང་འགྲོགས་བྱས་ཏེ། ། ཆོས་སྒྲ་
སྒྲོགས་པའི་མགྲིན་དབྱངས་ལེན་བཞིན་དུ། ། དོན་གཉིས་རིན་ཆེན་གླིང་དུ་
འཕུར་ཏེ་སོང་། ། དེ་ལྟར་བདག་གིས་འདི་སྦྱར་དགེ་བ་ནི། ། པད་རྩ་ལྟར་
དཀར་གང་རྡུལ་བརྩེགས་འདྲ་དེས། ། ཀུན་ཏུ་འཁོར་བའི་གདུང་བྱེད་ལས་
གྲོལ་ཞིང་། ། མར་གྱུར་འགྲོ་བ་འདྲེན་པའི་གནས་ཐོབ་ཤོག ། ཅེས་ཐུབ་བའི་
དགོངས་པ་གསལ་བའི་བསྟན་བཅོས་ཀྱི་མདོ་རྣམ་པར་བཤད་པ་རིན་པོ་ཆེའི་
གཏེར་ཞེས་བྱ་བ་འདི་ནི་མཁྱེན་རབ་ཀྱི་དབང་ཕྱུག་ས་སྐྱ་པཎྜི་ཏའི་གསུང་རབ་
ལ་ཤེས་ནས་དད་པ་ཐོབ་བའི་དགེ་སློང་བསོད་ནམས་ཀྱི་མིང་ཅན་ལེགས་པའི་
འབྱུང་གནས་ཀྱིས་རང་གི་དྲན་པ་གསོ་བ་དང་གཞན་གྱིས་མཐོང་ན་དོན་ཡོད་
པར་བྱ་བའི་ཕྱིར་རྣམ་པར་བཤད་པ་ཡིན་ནོ། །
འདི་བསྒྲུབས་པ་ལས་བྱུང་བ་ཡི། ། དགེ་བའི་རྩ་བ་གང་ཐོབ་པ། །
དེས་ནི་སྐྱེ་བོ་ཐམས་ཅད་ཀྱིས། ། བདེ་གཤེགས་ཤེས་རབ་ཐོབ་པར་ཤོག །



ཐུབ་པའི་དགོངས་པ་གསལ་བའི་བསྟན་བཅོས་ཀྱི་མདོ་བཤད་པ། 339
འགྲོ་བའི་སྡུག་བསྔལ་སྨན་ གཅིག་པུ། ། བདེ་བ་ ཐམས་ ཅད་འབྱུང་བའི་
གནས། ། བསྟན་པ་རྙེད་དང་བཀུར་སྟི་དང་། ། བཅས་ཏེ་ཡུན་རིང་གནས་
གྱུར་ཅིག ། དགེའོ། ། དགེའོ། ། དགེའོ།། །། །



340
-
---
-
-
-
༄༅ ། ། ཐུབ་པའི་དགོངས་གསལ་རྒྱལ་སྲས་འཕགས་
པའི་ལམ་གྱི་སྒྲུང་འགྲེལ་ཟླ་བའི་འོད་ཟེར་
ཞེས་བྱ་བ་བཞུགས་སོ། །
ཞང་མདོ་སྡེ་དཔལ་བས་བརྩམས།
༄༅། ། ཨོཾ་སྭ་སྟི། ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་
སྒྲུང་འགྲེལ་ཟླ་བའི་འོད་ཟེར་ཞེས་བྱ་བ། དུས་གསུམ་སངས་རྒྱས་ཐམས་ཅད་
ཀྱི་ངོ་བོ་བླ་མ་འཇམ་པའི་དབྱངས་ཀྱི་ཞབས་ལ་གུས་པས་ཕྱག་འཚལ་ཞིང་སྐྱབས་
སུ་མཆིའོ། ། བྱིན་གྱིས་བརླབ་ཏུ་གསོལ། ། སྟོན་པ་འཇིག་རྟེན་ཀུན་གྱི་སྐྱབས་
གྱུར་པ། ། སྲིད་པའི་ཉོན་མོངས་མ་ལུས་རྒལ་བ་པོ། ། རྒོལ་བ་མེད་ཅིང་
མཚུངས་པ་མི་མངའ་ བ། ། མགོན་ པོ་ ཐམས་ ཅད་ མཁྱེན་ ལ་ གུས་ ཕྱག་
འཚལ། ། མི་ཕམ་དགའ་ལྡན་ཆོས་ཀྱི་རྗེ། ། ས་བཅུའི་དབང་ཕྱུག་བྱམས་པའི་
མགོན། ། སྡུག་བསྔལ་རྒྱ་མཚོ་སྒྲོལ་བའི་གྲུ། ། སྲིད་མཐར་ཕྱིན་ལ་སྐྱབས་སུ་
མཆི། ། དེས་གསུང་ཟབ་མང་བདུད་རྩི་དྲི་མ་མེད། ། མི་ཟད་ཆུ་གཏེར་ནང་
ནས་མདོ་སྡེའི་རྒྱན། ། མངོན་རྟོགས་གསལ་བར་སྟོན་མཛད་ཆོས་ཀྱི་རྗེ། །
མཁྱེན་རབ་དབང་ཕྱུག་འཇམ་པའི་དབྱངས་ལ་འདུད། ། ཐུགས་རྗེ་མཚུངས་
མེད་རྒྱལ་བའི་སྲས། ། དུས་མཐའ་སེམས་ཅན་སྨིན་མཛད་ཅིང་། ། སྦྱིན་
གསུམ་རྒྱུན་ཆད་མེད་པ་ཡི། ། དཔལ་ལྡན་བླ་མ་ལ་ཕྱག་འཚལ། ། སེམས་ཅན་
སྡུག་བསྔལ་ལས་ཀྱི་ཟོ་ཆུན་རྒྱུད། ། རྒྱུན་ཆད་མེད་པས་ཉམ་ཐག་འགྲོ་བ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 341
ལྔ། ། ཐུགས་རྗེས་ཐར་པའི་ལམ་ལ་སྦྱོར་མཛད་པ། ། ཆོས་རྗེ་བླ་མས་མཛད་
པའི་ལམ་བཟང་ལས། ། སྔོན་རབས་སྤྱོད་ཡུལ་བལྟའོ་ཞེས། ། གསུངས་པའི་
མདོ་རྣམས་ཇི་ལྟ་བར། ། དཔལ་ལྡན་བླ་མས་གསལ་མཛད་མོད། ། འོན་ཀྱང་
བདག་བློའི་སྒྲིབ་སྦྱང་ཕྱིར། ། བླ་མའི་གསུང་སྒྲོས་དང་བཅས་པ། ། མདོ་ཙམ་
བརྗོད་ལ་སྤྲོ་བར་གྱུར། ། །
འདི་ལྟར་ཡུལ་བྱང་ཕྱོགས་ཀྱི་རྒྱུད། ཁ་བ་ཅན་གྱི་ལྗོངས། སྐད་རིགས་
ཐ་དད་པ་དུ་མའི་བསྟི་གནས། བདེ་བར་གཤེགས་པས་ཕ་རོལ་ཏུ་ཕྱིན་པའི་
ཚུལ་རྒྱས་པར་ལུང་བསྟན་པའི་སའི་ཆ། ཤར་དང་ནུབ་ཀྱི་རྒྱ་མཚོ་ནས་རྒྱ་
མཚོའི་མཐའི་བར་དུ་གཏོགས་པའི་སེམས་ཅན་རྣམས་སྨིན་ཅིང་གྲོལ་བའི་ཕྱིར།
མགོན་པོ་འཇམ་པའི་དབྱངས་ཉིད་སོ་སོ་སྐྱེ་བོའི་རྣམ་པར་སྤྲུལ་ཏེ། སངས་
རྒྱས་སྟོང་གིས་བྱིན་གྱིས་བརླབས་ཤིང་བདུད་བཞི་ལས་རྣམ་པར་རྒྱལ་བར་
མཛདབའི་གནས་མ་གཱ་དྷ་རྡོ་རྗེའི་གདན་ལས་བྱང་ཕྱོགས་སུ་དཔག་ཚད་བརྒྱ་
བགྲོད་པ་གྲམ་པ་ས་སྐྱའི་གཙུག་ལག་ཁང་ཆེན་པོར་སྐུ་སྐྱེ་བ་བཞེས་ནས་མི་སྐད་
རིགས་མི་གཅིག་པ་ཕལ་མོ་ཆེ་བདེ་བར་གཤེགས་པའི་བསྟན་པ་ལ་སྦྱོར་བར་
མཛད་པའི་འདྲེན་པ་དམ་པ། ཆོས་ཀྱི་རྗེ་ས་སྐྱ་པཎྜི་ཏ་ཞེས་གྲགས་པ་དེ་ཉིད་
ཀྱིས་སྒྲ་དང་ཚད་མ་དང་སྡེབ་སྦྱོར་ལ་སོགས་པ་དུ་མ་དང་། ཁྱད་པར་དུ་ཟབ་
ཅིང་རྒྱ་ཆེ་བ་སྟོན་པར་མཛད་པ་མདོ་དང་རྒྱུད་སྡེའི་དོན་ཕྱིན་ཅི་མ་ལོག་པ་
ཐུགས་སུ་ཆུད་ཅིང་། འཆད་པ་དང་རྩོད་པ་དང་རྩོམ་པ་ལ་མངའ་བརྙེས་པས་
འགྲོ་བ་མ་ལུས་པ་བསྐྱབ་པའི་ཕྱིར་བསྟན་བཅོས་དུ་མ་མཛད་པ་རྣམས་ཀྱི་ནང་
ནས། ཐེག་པ་ཆེན་པོ་མདོ་སྡེའི་རྒྱན་ཕྱོགས་གཅིག་ཏུ་བཀྲལ་བ་རྒྱལ་སྲས་བྱང་
ཆུབ་སེམས་དཔའ་རྣམས་ཀྱི་འཇུག་ཚུལ་གསལ་བ་སྟོན་པ་ཐུབ་པའི་དགོངས་པ་
གསལ་བ་ཞེས་མཛད་དོ། ། དེའི་གསལ་བྱེད་ཀྱི་ཆ་བཅོམ་ལྡན་འདས་ཉིད་ཀྱིས་



342
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སློབ་པ་ལམ་གྱི་གནས་སྐབས་སུ་བྱང་ཆུབ་སེམས་དཔའི་སྤྱོད་ཚུལ་རྒྱ་ཆེན་པོ་
དང་། གཞན་ཡང་མཚོན་ནས་སྟོན་པའི་གཏམ་རྒྱུད་ལ་སོགས་པ་རྣམས་མདོ་
ལས་འབྱུང་བ་བཞིན་རྟོགས་པར་བྱའོ་ཞེས་གསུངས་པའི་དོན་མདོ་ཙམ་ཞིག་
འདིར་བརྗོད་པར་བྱའོ། །
དེ་ལ་སྤྱི་དོན་རྣམ་པ་གཉིས་ཏེ། མཛད་པ་པོའི་རྟེན་གྱི་གང་ཟག་
དང་། དེས་མཛད་པའི་ཆོས་ཉིད་བཤད་པའོ། ། དང་པོ་ནི་གོང་དུ་བརྗོད་པ་
དེ་ཉིད་དམ་རྣམ་པར་ཐར་པ་རྒྱས་པ་དོན་དུ་གཉེར་བས་གཞན་དུ་བལྟ་བར་
བྱའོ། ། གཉིས་པ་ལ་དོན་གསུམ་སྟེ། མཆོད་པར་བརྗོད་ཅིང་བཤད་པར་དམ་
བཅའ་བ་ དང་། དམ་ བཅས་ པའི་ གཞུང་ ཉིད་ རྒྱས་ པར་ བཤད་ པ་ དང་།
མཇུག་གི་བྱ་བ་བསྟན་པའོ། ། དང་པོ་ནི། ཕན་བདེ་ཞེས་པ་ནས། བཤད་
པའི་བར་རོ། ། གཉིས་པ་དམ་བཅས་པའི་གཞུང་རྒྱས་པར་བཤད་པ་ལ་གཉིས་
ཏེ། དོན་དུ་གཉེར་བ་པོའི་གང་ཟག་ངོས་གཟུང་བ་དང་། དེས་དོན་དུ་གཉེར་
བྱའི་མངོན་པར་རྟོགས་པའི་རིམ་པ་བསྟན་པའོ། ། དང་པོ་ནི། བློ་དང་ཞེས་
སོགས་སོ། ། གཉིས་པ་ལ་གཉིས་ལས། མདོར་བསྟན་པ་ནི། རིགས་དང་
ཞེས་སོགས་ཤློ་ཀ་གཉིས་སོ། ། རྒྱས་པར་བཤད་པ་ལ་དྲུག་སྟེ། རིགས་ངེས་
པར་བྱ་བ། ཆོས་ལ་མོས་པའི་ཚུལ། སེམས་བསྐྱེད་པའི་ཁྱད་པར། ཕ་རོལ་ཏུ་
ཕྱིན་པ་དྲུག་དང་བསྡུ་བའི་དངོས་པོ་བཞི་སྒྲུབ་པའི་ཐབས་ལམ་ལྔ་དང་། ས་
བཅུའི་རྣམ་པར་གཞག་པ། མཐར་ཐུག་གི་འབྲས་བུ་བསྟན་པའོ། ། དང་པོ་
ནི། ཐོག་མར་ཞེས་སོགས་ཏེ། རྒྱལ་པོ་གསལ་རྒྱལ་གྱི་བྱ་བ་ནི། སྔོན་བཅོམ་
ལྡན་འདས་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་
ན་བཞུགས་པའི་ཚེ། དེ་ནས་བྱང་ཕྱོགས་སུ་ཐག་མི་རིང་བ་ན་རི་སིངྷ་ཞེས་བྱ་བ་
ན་བྲམ་ཟེ་སློབ་དཔོན་ནོར་བུ་བཟང་པོའི་སློབ་མ་བྲམ་ཟེའི་བུ་འཇིག་རྟེན་ཐམས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 343
ཅད་ཀྱི་བལྟ་ན་སྡུག་པ་ཞེས་བྱ་བ། ཡིད་གཞུངས་ཤིང་དབང་པོ་དུལ་བ་བླ་མ་ལ་
གུས་པ་ཞིག་ཡོད་དོ། ། དེའི་ཚེ་བྲམ་ཟེའི་སློབ་དཔོན་དེ་རྒྱལ་པོས་བོས་ནས་
མཉན་ཡོད་དུ་སོང་དུས། སློབ་དཔོན་གྱི་ཆུང་མ་དེས་བྲམ་ཟེ་བལྟ་ན་སྡུག་པ་དེ་
ལ་འཁྲིག་པའི་ཕྱིར་བསྙད་སྣ་ཚོགས་ནས་བྱས་ཀྱང་། ཁྱོད་ཁོ་བོའི་མ་ལྟ་བུ་ཡིན་
ལ་ཤིན་ཏུ་མི་རུང་ངོ་ཞེས་སྨྲས་ཏེ་བྲོས་སོ། ། མོ་དེར་ཚིག་པ་ཟོས་ཏེ། རང་གི་
གོས་རྣམས་དབྲལ། ལུས་ལ་སེན་མོས་བྲད། ཤིང་གཉིས་ཀྱི་བར་དུ་རང་
བཏགས་ཏེ་འདུག་གོ ། དེར་སློབ་དཔོན་གྱིས་འཁོར་ཏེ་ཡོང་ནས་ཁྱོད་འདི་
ལྟར་དུ་སུས་བྱས་ཟེར་བ་ལ། ཁྱོད་ཀྱི་སློབ་མ་བལྟ་ན་སྡུག་གིས་བདག་ལ་ལོག་
པར་སྤྱད་ནས་ཀྱང་འདི་ལྟ་བུ་བཞིན་དུ་བྱས་སོ་ཞེས་སྨྲས་སོ། ། དེར་སློབ་
དཔོན་གྱི་སེམས་ལ་ད་ནི་འདི་ཤིན་ཏུ་སྟོབས་ཅན་ཡིན་པས་རང་གིས་ནི་མི་ཐུབ།
ཐབས་ཤིག་བཤམས་ལ་གཞན་དག་གིས་གསོད་དུ་གཞུག་གོ་སྙམ་སྟེ། བདག་
ཉིད་ངན་པ་ཁྱོད་བླ་མའི་ཆུང་མ་མ་རུང་བ་བྱས་པའི་ཉེས་པ་ཆེན་པོས་བྲམ་ཟེར་
མི་འགྱུར་གྱི། དེའི་ཆད་ལས་ལ་མི་སྟོང་སོད་ཅིག དེས་ཉེས་པ་བྱང་བར་
འགྱུར་རོ་ཞེས་སྨྲས་སོ། ། དེར་བལྟ་ན་སྡུག་ན་རེ། ཀྱེ་མཁན་པོ་དེ་ནི་བདག་ལ་
འོས་པ་མ་ལགས་སོ་ཞེས་སྨྲས་པ་དང་། ཅི་བདག་ཉིད་ངན་པ་ཁྱོད་མཐོ་རིས་སུ་
འགྲོ་བའམ། བྲམ་ཟེ་འགྱུར་བ་མི་འདོད་དམ། བལྟ་ན་སྡུག་ན་རེ། འོ་ན་
ལེགས་ཀྱི་མཁན་པོ་དེ་ལྟར་བགྱིའོ། ། ཞེས་སྨྲས་ཏེ་མི་སྟོང་བསད་ནས་ཡོང་བ་
དང་། མཁན་པོའི་བསམ་པ་ལ་གཏུམ་པོ་འདི་ད་རུང་གཞན་གྱིས་མ་བསད་
འདུག་སྙམ་ནས་ཡང་སྨྲས་པ། ཡང་མི་སྟོང་སོད་ལ་སོར་མོའི་ཕྲེང་བ་ཁྱེར་ལ་
ཤོག་ཅིག ད་གཟོད་བྲམ་ཟེར་འགྱུར་རོ་ཞེས་ཟེར། ཡང་སོང་སྟེ་མི་སྟོང་དུ་
གཅིག་གིས་མ་ཚང་བ་བསད་དེ་སོར་མོ་ཕྲེང་བ་བྱས་པ་དང་། དེའི་མའི་སེམས་
ལད་ནི་བདག་གི་བུ་འདིས་འདི་ལྟ་བུ་བྱས་ཤིང་། ཞག་བདུན་གྱི་བར་དུ་ཟས་



344
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱང་མ་ཟོས་པས་ཤི་ན་མི་རུང་ངོ་སྙམ་ནས་ཟས་མངར་སྣ་བཞི་ཐོགས་ཏེ་ཡོང་བ་
ལས། སོར་ཕྲེང་གི་བསམ་པ་ལ་བདག་གིས་མ་འདི་མཐོ་རིས་སུ་འགྲོ་བར་བྱའོ་
སྙམ་ནས་གྲི་ཐོགས་ཏེ་བདས་སོ། ། དེའི་ཚེ་བཅོམ་ལྡན་འདས་ཀྱིས་དེ་གདུལ་
བའི་དུས་ལ་བབས་པར་མཁྱེན་ནས་སོར་ཕྲེང་གི་མདུན་ན་བཞུགས་པར་མཛད་
དོ། ། དེར་སོར་ཕྲེང་གིས་མ་དང་གཉིས་ཀྱི་བར་ནས་གོའུ་ཏ་མ་བསད་དོ་སྙམ་
ནས་རལ་གྲི་ཁྲག་ཅན་ཐོགས་ཏེ་བདས་པའི་ཚེ་དེ་བཞིན་གཤེགས་པས་ཀྱང་
གཤེགས་པར་བསྟན་པ་དང་། སོར་མོའི་ཕྲེང་བས་མ་ལ་མདུན་གྱིས་བལྟས་ཏེ་
གཉིས་ཀྱི་བར་དུ་ཚིགས་སུ་བཅད་པ། བཞུགས་ཤིག་དགེ་སྦྱོང་ཁྱོད་བཞུགས་
ཤིག ། ཟས་གཙང་སྲས་པོ་བཞུགས་སུ་གསོལ། ། བདག་ནི་སོར་མོའི་ཕྲེང་བ་
སྟེ། ། སོར་མོའི་ཤོ་གམ་བདག་སྩོལ་ཅིག ། བཞུགས་ཤིག་དགེ་སྦྱོང་ཁྱོད་
བཞུགས་ཤིག ། ཆོས་གོས་བསྣམས་པ་བཞུགས་སུ་གསོལ། ། བདག་ནི་སོར་
མོའི་ཕྲེང་བ་སྟེ། ། སོར་མོའི་ཤོ་གམ་བདག་སྩོལ་ཅིག ། ཅེས་སོགས་ཀྱི་ཚིག་
གཞན་རྣམས་ཐམས་ཅད་འདྲ་བ་ལས། ཚིག་དང་པོའི་འོག་མ་འདི་ལྟར་གྱུར་
པ་ནི་འདི་ལྟ་སྟེ། མཁས་པའི་གཙོ་བོ་བཞུགས་སུ་གསོལ། ། ལྷུང་བཟེད་
ཐོགས་པ་བཞུགས་སུ་གསོལ། ། སེང་གེའི་རྩལ་མངའ་བཞུགས་སུ་གསོལ། །
སྟག་གི་རྩལ་མངའ་བཞུགས་སུ་གསོལ། ། ངང་སྟབས་ལེགས་བཞུད་བཞུགས་
སུ་གསོལ། ། ལྷ་ཡི་དབང་པོ་སྟབས་མཛེས་བཞུགས། ། ཉི་ཚེ་མཆོག་གཟི་
བརྩོན་པ་བཞུགས། ། ཟླ་བ་ཉ་ཞལ་སྤྱན་བཟང་བཞུགས། ། གསེར་གྱི་རི་འདྲ་
བཞུགས་སུ་གསོལ། ། ཞེས་པ་ལ་སོགས་པ་མང་དུ་ཞུས་པའི་རྗེས་སུ། ལྷ་མིན་
དབང་པོའི་གནས་དང་སྲིན་གནས་ན། ། བདག་གིས་འདི་འདྲའི་ངོ་མཚར་
ཡོང་མ་མཐོང་། ། ཤིན་ཏུ་མགྱོགས་པའི་ཤུགས་ལྡན་ཁྱོད་སུ་ཤིག ། རལ་གྲིས་
མ་བཏབ་བར་དུ་དགེ་སྦྱོང་བཞུགས། ། བདག་གི་མིང་ཡང་ཁྱོད་ཀྱིས་མ་གསན་



-
-
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 345
ཏམ། ། བདག་ནི་སོར་མོའི་ཕྲེང་བ་སྟེ། ། སོར་མོའི་ཤོ་གམ་བདག་སྩོལ་ཅིག།
ཅེས་ཞུས་སོ། ། དེ་ནས་བཅོམ་ལྡན་འདས་ངང་པའི་རྒྱལ་པོ་ལྟར་གོམ་པ་བདུན་
གཤེགས་ཏེ། སེང་གེའི་ལྟ་བས་ཀུན་ཏུ་གཟིགས་ནས་ཚིགས་སུ་བཅད་པས་
གསུངས་པ། ཡང་དག་ཉིད་ཀྱི་མཐའ་ལ་ང་གནས་ཏེ། ། དེ་ཡང་སོར་ཕྲེང་
ཁྱོད་ཀྱིས་མ་རིག་གོ ། ང་ནི་ཡང་དག་རྫོགས་པའི་སངས་རྒྱས་ཏེ། ། ཤོ་གམ་
སྦྱིན་གྱི་ཆོས་ཁུ་ཞིམ་པོ་འཐུང་། ། འདུག་ཅིག་སོར་མོའི་ཕྲེང་བ་ཁྱོད་འདུག་ཅིག།
ཚུལ་ཁྲིམས་བརྟུལ་ཞུགས་ཡོན་ཏན་རྫོགས་ལ་འདུག ། ང་ནི་ཡང་དག་ཅེས་
སོགས་ཀྱི་ཚིག་དྲུག་དང་། ཐ་མའི། དེ་ཡང་སོར་ཕྲེང་ཁྱོད་ཀྱིས་མི་རིག་གོ །
ཞེས་ཀུན་ལ་སྦྱར་ལ། མ་བྱས་ཡང་དག་མཐའ་ལ་ང་གནས་ཏེ། ། ཞེས་པའི་
དོད་ལ། ཞི་བ་མ་སྐྱེས་ཡང་དག་མཐའ་ལ་ང་གནས་ཏེ། ། འདུས་མ་བྱས་ཀྱི་
མཐའ་ལ་ང་གནས་ཏེ། ། རྒ་བ་མེད་པའི་མཐའ་ལ་ང་གནས་ཏེ། ། ནད་མེད་
པ་ཡི་མཐའ་ལ་ང་གནས་ཏེ། ། འཆི་བ་མེད་པའི་མཐའ་ལ་ང་གནས་ཏེ། །
ཀུན་ལས་ཉོན་མོངས་མེད་པར་ང་གནས་ཏེ། ། ཟག་པ་མེད་པའི་མཐའ་ལ་ང་
གནས་ཏེ། ། གནོད་པ་མེད་པའི་མཐའ་ལ་ང་གནས་ཏེ། ། ང་ནི་ཆོས་ཀྱི་
མཐའ་ལ་ང་གནས་ཏེ། ། ཞེས་སོགས་ཀྱི་མཐར། ཤིན་ཏུ་རྣོ་བའི་མཚོན་དེ་
སྐྱུར་བོར་ལ། ། རིག་པའི་ཡེ་ཤེས་སྐྱབས་སུ་མྱུར་དུ་ཤོག ། ཚུར་ཤོག་སློབ་
དཔོན་ངན་པའི་ དབང་ སོང་བས། ། ཆོས་ མ་ ཡིན་ པའི་ ཕུང་པོ་ཆོས་ སུ་
སེམས། ། ཆོས་མ་ཡིན་པ་ཆོས་སུ་གང་སེམས་པ། ། དེ་ནི་མནར་མེད་གནས་
སུ་འགྲོ་བར་འགྱུར། ། ཀུན་ཀྱང་ཆད་པས་རབ་འཇིགས་ཤིང་། ། ཐམས་ཅད་
ལ་ནི་སྲོག་ཡོངས་ཏེ། ། བདག་ཉིད་ཁོ་ན་དཔེར་བྱས་ཏེ། ། མི་བསད་གསོད་
དུ་མི་གཞུག་གོ ། ཕ་རོལ་ཇི་ལྟར་དེ་བཞིན་བདག ། བདག་ཉིད་ཇི་ལྟར་དེ་
བཞིན་གཞན། ། བདག་རང་ཉིད་ལ་དཔེ་བྱས་ལ། ། མི་བསད་གསོད་དུ་མི་



346 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གཞུག་གོ ། སྲིན་པོའི་བྱད་གཟུགས་དེ་ལྟར་མ་བྱེད་ཅིག ། ཡན་ལག་ལུས་ལ་
ཤིན་ཏུ་ཁྲག་ཆགས་ཤིང་། ། བསད་པའི་མཚོན་ཆ་རྣོན་པོ་ཁྲག་བྱུགས་པ། །
ཁྱོད་ཀྱིས་ཕྲག་ལ་ཐོགས་པ་མི་མཛེས་སོ། ། སོར་མོའི་ཕྲེང་བ་མགོ་ལས་མྱུར་དུ་
བོར། ། ཀྱེ་མ་བྲམ་ཟེའི་བུ་ལས་འདི་འདྲ་ཞིང་། ། ཆོས་འདོད་བྲམ་ཟེའི་བུ་
ཡང་འདི་འདྲ་ན། ། སྲིན་པོ་མ་རུང་པ་དག་ཇི་འདྲ་སྐྱེ། ། ཕྱུགས་རྣམས་ལ་
ཡངམ་ནི་མཆོད་ཡིན་ན། ། ཀྱེ་མ་བརྩེ་མེད་སྡིག་གྲོགས་དབང་སོང་མི། །
ཤིན་ཏུ་རྣོ་བའི་མཚོན་ཆ་གདེངས་བྱས་ཏེ། ། རང་གི་མ་ཡི་དྲུང་དུ་ཉེ་བར་
སོང་། ། གང་ཡང་སོར་མོའི་ཕྲེང་བ་ཁྱོད་ལྟ་བུ། ། སྡིག་བྱེད་མི་ཡི་ཡུལ་ན་
གཅན་གཟན་ཡིན། ། སྲིན་པོའི་ནང་ན་སྡིག་ཅན་ཏེ། ། ལྷ་མིན་ནའང་མ་རུང་
ལས་བྱེད་པ། ། སོར་ཕྲེང་ཁྱོད་ནི་ཤིན་ཏུ་ཆེར་བཀྲབས་ཤིང་། ། སྡིག་པ་
སེམས་ལ་མི་ཡིས་སྤངས་པ་སྟེ། ། མ་ནི་འཇིག་རྟེན་དག་ན་དགའ་མཆོག་
བྱེད། ། དེ་ཡིས་ཟླ་བ་བཅུ་གཉིས་རུམ་ན་བསྲེལ། ། དེ་ནས་ཕྱིས་ནི་བཙས་
པར་གྱུར་ནས་ཀྱང་། ། བཤང་གཅི་མ་རིག་སྡུག་བསྔལ་མྱོང་བས་གསོས། །
ལྟོས་ཤིག་སོར་ཕྲེང་ཁྱོད་ཀྱི་གཙོ་མོ་ནི། ། མིག་ནི་ཁྲག་གི་མཆི་མས་རབ་ཏུ་
གང་། ། བུད་མེད་བུ་ལ་བྱམས་ཤིང་སྡུག་པ་ཡིས། ། མངར་གྱི་བུམ་པ་ཕྲག་
པར་ཐོགས་ཏེ་འོང་། ། རྒན་མོ་ཉོན་མོངས་རླུང་གིས་སྐྲ་ཡང་བཤིག ། གོས་
ངན་རལ་པོ་རླུང་གིས་བསྐྱོད་ཅིང་འབྲུལ། ། ལུས་ལ་རྡུལ་གོས་རྐང་པ་སེར་ཀ་
བྱུང་། ། རྒན་མོ་ཉོན་མོངས་སྡུག་བསྔལ་ཆེན་པོ་མྱོང་། ལུས་བསྐམས་ཡུན་
རིང་རླུང་དང་ལྷགས་པས་ཉེན། ། སྡུག་བསྔལ་མང་པོས་ཤིན་ཏུ་གདུངས་པར་
གྱུར། ། བུད་མེད་དེ་ནི་རྣམ་པར་སྙིང་སྨྱོས་ཏེ། ། བསམ་ཡས་སྡུག་བསྔལ་ལྡན་
ཞིང་ཀྱི་ཧུད་འབོད། ། དེ་ནས་སོར་མོའི་ཕྲེང་བའི་མ་དེའི་བསམ་པ་ལ། དེ་
བཞིན་གཤེགས་པ་དང་བདག་གི་བུ་གཉིས་རྩོད་པས་བདག་བུ་ཕམ་སྟེ་ལག་ཆ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 347
བོར་བ་མཐོང་ནས། བཅོམ་ལྡན་འདས་ལ་གུས་པའི་སྒོ་ནས་ཚིགས་སུ་བཅད་
པ། བདག་གི་བུ་ནི་མི་ དབང་གིས། ། ཀུན་ ཏུ་ འཁྱམ་ཞིང་མཚོན་རྣོན་
ཐོགས། ། འགྲོ་བ་མང་པོའི་ཕུང་པོ་གསོད། ། ཁྱོད་ཀྱི་བུ་ངན་འདི་འདྲ་
ཞེས། ། འགྲོ་མང་ཚིག་རྩུབ་མཉན་མི་ནུས། ། བདག་གི་བུ་ཡང་མགུ་བྱ་
ཞིང་། ། སངས་རྒྱས་ཕྱག་བྱ་ཇི་ལྟར་བྱ། ། ཞེས་སྨྲེ་སྔགས་འདོན་ཏོ། ། དེ་
ནས་བཅོམ་ལྡན་འདས་ཀྱིས་སོར་མོའི་ཕྲེང་བ་ལ་བཀའ་སྩལ་པ། དེ་ལྟ་བུའི་
ཤིན་ཏུ་དཀའ་བས་ཕན་པར་བྱེད་པའི་མ་འདི་ལ། ཁྱོད་རལ་གྲི་ཐོགས་ནས་
བསད་པར་འདོད་པ་ནི་སློབ་དཔོན་ངན་པའི་མན་ངག་གིས་རྨོངས་ཏེ། ཆོས་
མ་ཡིན་པ་ལ་ཆོས་སུ་ནོར་རོ། ། ཆོས་མ་ཡིན་པ་ལ་ཆོས་སུ་སེམས་པ་དེ་ནི་མནར་
མེད་པའི་དམྱལ་བ་ཆེན་པོར་འགྲོའོ། ། དེས་ན་དེ་བཞིན་གཤེགས་པ་ལ་མྱུར་དུ་
སྐྱབས་སུ་སོངས་ཤིག་ཅེས་པ་ལ་སོགས་པ་རྣམ་པ་མང་པོས་བརྗོད་དེ། སོར་
མོའི་ཕྲེང་བ་ཁྱོད་ཚུར་ཤོག་ཅིག ངའི་བསྟན་པ་ལ་རབ་ཏུ་བྱུང་བ་གྱིས་ཤིག་
ཅེས་ལན་གསུམ་གྱི་བར་དུ་བརྗོད་ནས་བསྙེན་པར་རྫོགས་ཏེ་དགྲ་བཅོམ་པའི་
འབྲས་བུ་མངོན་དུ་བྱས་སོ། ། དེ་ནས་འཁོར་དང་བཅས་པ་ངང་པའི་ཁྱུ་ལྡིངས་
པ་ལྟར་དུ་ཛེ་ཏའི་ཚལ་དུ་བཞུད་དོ། ། ཡང་དེའི་ཚེ་རྒྱལ་པོ་གསལ་རྒྱལ་དཔུང་
གི་ཚོགས་ཡན་ལག་བཞི་དང་ལྡན་པ་གོ་བགོས་ཏེ་སོར་མོའི་ཕྲེང་བ་ལ་འཐབ་ཏུ་
འགྲོ་བར་བྱའོ་ཞེས་སྨྲས་པས། དཔུང་ཚོགས་ ཐམས་ཅད་རབ་ཏུ་སྐྲག་སྟེ།
ཕལ་ཆེར་བྲོས་ཤིང་ཐམས་ཅད་ཀྱང་མོ་དང་རྩིས་ལ་སོགས་པའི་ལྟས་རྟོག་པ་
ནའང་ཤིན་ཏུ་ཡིད་མ་ཆེས་ཤིང་སྐྲག་སྟེ། བཅོམ་ལྡན་འདས་ཀྱི་དྲུང་དུ་སོང་སྟེ།
བདག་གིས་ཐུབ་པར་འགྱུར་རམ་མི་འགྱུར་ཞེས་ཞུས་པ་དང༌། དེ་བཞིན་
གཤེགས་པའི་བཀས་རྒྱལ་པོ་ཆེན་པོ་སོར་མོའི་ཕྲེང་བ་ཅན་དེ་ད་ལྟ་འདིར་བྱུང་
ན་ཅིར་འགྱུར་ཞེས་གསུངས་པ་དང་། ད་ལྟ་ནི་བཅོམ་ལྡན་འདས་ཀྱི་བྱིན་གྱིས་



348 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརླབས་ཀྱིས་སྐྲག་པ་མེད་དོ་ཞེས་སྨྲས་པ་དེའི་མོད་ལ་སོར་མོའི་ཕྲེང་བ་དགྲ་
བཅོམ་པའི་འབྲས་བུ་མངོན་དུ་བྱས་ནས་དེར་བྱུང་བ་དང་། རྒྱལ་པོ་འཁོར་
དང་བཅས་པ་སྐྲག་ཅིང་ཤིན་ཏུ་ངོ་མཚར་སྐྱེས་ཏེ། ཀྱེ་མ་བཅོམ་ལྡན་འདས་
ཀྱིས་འདི་ལྟ་བུ་བཏུལ་བ་ནི་ཤིན་ཏུ་ངོ་མཚར་ལགས་སོ། ། དེ་ལྟ་ན་ཡང་ཆེས་སྔ་
བར་བཏུལ་ན་མི་ཉིས་སྟོང་དུ་གཅིག་གིས་མ་ཚང་བའི་སྲོག་སྐྱོབ་པར་གྱུར་ལགས་
ན་དེ་ཇི་ལྟར་དུ་དགོངས། བཀའ་སྩལ་བ། རྒྱལ་པོ་ཆེན་པོ་དེ་ལྟར་ན་ཁྱེད་ཀྱང་
ཆོས་ཀྱི་རྒྱལ་པོ་ཡིན་བཞིན་དུ་བྱ་པ་ལྔ་བརྒྱས་ཉིན་རེ་ལ་བྱའི་ཚོགས་མང་པོ་
གསོད་པ་སྐྱོབ་པར་རིགས་སོ། ། རྒྱལ་པོས་གསོལ་པ། ཤིན་ཏུ་མང་ལགས་
སོ། ། དེ་ལྟར་བཟློག་པར་འཚལ་ལོ་ཞེས་པས་རང་གི་གནས་སུ་སོང་ནས་བྱ་པ་
ལྔ་བརྒྱ་པོ་བོས་ཏེ། དེ་ད་ཕྱིན་ཆད་བྱ་གསོད་པའི་ལས་ཀ་འདི་དག་ཐོངས་
ཤིག ། ཞིང་དང་འབྲུ་ལ་སོགས་པའི་ནོར་རྣམས་ཀྱིས་ཁྱེད་རྣམས་ཚིམ་པར་
བྱའོ། ། དེ་ལྟར་མི་བྱེད་ན་ད་ལྟ་ཉིད་དུ་བསད་པར་བྱའོ་ཞེས་སྨྲས་པ་དང་།
དེ་དག་ན་རེ། བདག་ཅག་གི་བུ་དང་ཚ་བོ་རྣམས་བོས་ཤིག་ཅེས་སྨྲས་ཏེ་བོས་པ་
དང་། དེ་དག་གི་ཕང་དུ་རྒྱ་དང་སྙིལ་སོགས་པ་རྣམས་གཏད་ནས་ངེད་རྣམས་
རྒྱལ་པོས་གསོད་པར་འགྱུར་གྱི། ཁྱེད་རང་རྣམས་སྔར་བཞིན་དུ་བྱ་གསོད་པའི་
ལས་ཀ་མ་གཏོང་བར་སྒྲུབས་ཤིག་ཅེས་ཟེར་ནས་བྱ་གསོད་པ་ལས་བཟློག་པར་མ་
ནུས་པར། བཅོམ་ལྡན་འདས་ཐབས་མཁས་པ་ཐུགས་རྗེ་ལྡན་པས་བྱ་པ་འདི་
དག་འདུལ་དུ་གསོལ་ཞེས་གསོལ་པ་དང་བཅོམ་ལྡན་འདས་ཀྱིས་བྱ་པ་རྒན་པོ་
གཅིག་ཏུ་སྤྲུལ་ཏེ་གསལ་རྒྱལ་གྱི་བྱ་པ་ཅན་ཕྱིན་ནས། བྱ་གསོད་པ་ལ་ང་བས་
མཁས་མེད་པས་འགྲན་པར་བྱའོ་ཞེས་སྨྲས་ཏེ། ནམ་མཁའ་ལ་བྱ་ཁྱུ་གཅིག་
སྤྲུལ་ནས་མདའ་གཅིག་གིས་དེ་ཐམས་ཅད་བསད་པས་དེར་བྱ་པ་རྣམས་ང་རྒྱལ་
ཆག་ཅིང་སེམས་ཞུམ་པར་བྱས་ཏེ་སངས་རྒྱས་ཀྱི་བསྟན་པ་ལ་བཅུག་ནས་དགྲ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 349
བཅོམ་པ་ཐོབ་པ་ལྟ་བུའོ། །
རྒྱ་ནག་བྱིས་པ་ཞེས་བྱ་བ་ནི། བྱིས་པ་གཅིག་གཙུག་ལག་ཁང་དུ་ཁྲིད་
ནས་ཁྱོད་རང་གི་ལྷ་གང་ཡིན་པ་ངོས་ཟུངས་ཤིག་བྱས་པས་མིག་ཀྱང་བལྟར་མ་
འདོད་དོ། ། དེར་ཕ་མས་ཐུགས་རྗེ་ཆེན་པོའི་སྐུ་གཅིག་ཕུ་བར་བཅུག་ནས་ཁྱོད་
རང་གི་ལྷ་ཕྲུ་བའི་ནང་ན་ཡོད་ཀྱི་ལོངས་ལ་ཤོག་བྱས་པས། མིག་དང་སྣ་ལ་གོས་
ཀྱིས་གཡོགས་ཏེ་སླེབས་ཀྱིས་ཕྲུ་བ་གཟུང་ནས་ཁྱོད་རང་གི་ལྷ་དེ་ན་འདུག་གོ་
ཟེརནས་ཕྱི་ཕྱོགས་སུ་བཞག་ནས་སོང་བ་ལྟ་བུ་ནི་རིགས་ཆད་པའི་རྟགས་སུ་
བཞེད་དོ། ། དགེ་འདུན་གྱི་རྟགས་ལྷན་པ་སེར་མོ་ཙམ་ལ་གུས་པ་བྱ་ཞིང་།
ཚུལ་ཁྲིམས་དང་མི་ལྡན་པ་དག་ལའང་བརྙས་སུ་མི་རུང་སྟེ། སའི་སྙིང་པོ་
འཁོར་ལོ་བཅུ་པ་ལས། ཙམ་པ་ཀ་ཡི་མེ་ཏོག་རྙིང་གྱུར་ཀྱང་། ། མེ་ཏོག་རྣམ་
པ་གཞན་པས་ཤིན་ཏུ་ལྷག ། དགེ་སློང་ཚུམ་ཁྲིམས་ཉམས་ཤིང་སྡིག་སྤྱོད་
ཀྱང་། ། མུ་སྟེགས་ཅན་དག་ཐམས་ཅད་ཀུན་པས་མཆོག ། ཅེས་སོ། ། ལྷན་
པ་སེར་མོ་ཙམ་ལ་ཕན་ཡོན་ཡོད་དེ། སྔོན་འདས་པའི་དུས་ན་ཀ་ཤི་ཞེས་བྱ་བའི་
ཡུལ་དུ་རྒྱལ་པོ་ཚངས་བྱིན་ཞེས་བྱ་བ་ཡོད་དེ། དེས་རྔོན་པ་ལྔ་བོས་ནས་ཁྱེད་
སོང་ལ་རི་ཁ་བ་ཅན་གྱི་དྲུང་དུ་ཨུཏྤལའི་མིག་ཅེས་བྱ་བའི་གླང་པོ་ཆེ་མཆེ་བ་དྲུག་
དང་ལྡན་པ་ཞིག་ཡོད་ཀྱི། དེའི་མཆེ་བ་ལོང་ལ་ཤོག་ཅིག གལ་ཏེ་མ་བྱུང་ན་
གསོན་དུ་མ་རེ་ཅིག་ཅེས་བཟླས་སོ། ། དེར་དེ་དག་རབ་ཏུ་འཇིགས་ཏེ་གོས་
ཚོན་ཅན་བགོས་ནས་དགེ་སྦྱོང་ལྟར་བཅོས་ནས་མདའ་གཞུ་དག་ཐོགས་ནས་
ཕྱིན་པ་དང་། དེ་དག་ཡོང་བ་གླང་ཆེན་མོས་མཐོང་ནས་སྐྲག་སྟེ་གླང་པོ་ཅན་
རྒྱུགས་ནས་ལྷ་ཆེན་པོ་མ་གཟིགས་སམ། མི་ཁ་ཅིག་མདའ་གཞུ་ཐོགས་ནས་
འཇབ་ཅིང་མཆི་ན་བདག་ཅག་གསོད་པ་མ་ལགས་སམ་ཞེས་སྨྲས་སོ། ། དེར་
གླང་པོ་ཆེས་བལྟས་པས་དགེ་སྦྱོང་གི་གཟུགས་སུ་འདུག་པ་མཐོང་ནས་གླང་མོ་ལ་



350 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྨྲས་པ། སངས་རྒྱས་གངྒཱའི་ཀླུང་གི་བྱེ་སྙེད་ཀྱི། ། རྒྱལ་མཚན་ཆོས་གོས་གོན་
པ་འདི་དག་ནི། ། སྡིག་པ་ཐམས་ཅད་ཡོངས་སུ་སྤངས་པས་ན། ། ངེས་པར་
སེམས་ཅན་དག་ལ་གནོད་མི་བྱེད། ། ཅེས་སྨྲས་པ་དང་། ཡང་གླང་མོ་ན་རེ།
ཆོས་གོས་གོན་པ་ལྟར་ནི་བྱེད་མོད་ཀྱི། ། ཐམས་ཅད་ལག་ན་མདའ་གཞུ་ཐོགས་
པས་ན། ། འདི་ནི་སྙིང་རྗེ་མེད་ཅིང་མ་རུང་པ། ། སྡིག་པ་བྱེད་ལ་མོས་པའི་
གདོལ་པ་ཡིན། ། ཡང་གླང་པོས་སྨྲས་པ། ཆོས་གོས་ཚལ་བུ་གྱོན་པར་སྣང་
བས་ན། ། བྱམས་དང་སྙིང་རྗེའི་རྩ་བ་དེ་ཉིད་ཡིན། ། སེམས་ཅན་རྣམས་ལ་
བྱམས་ཤིང་བརྩེ་བའི་ཕྱིར། སངས་རྒྱས་ལ་ནི་འདི་དག་སྐྱབས་སོང་ངེས། །
ཁྱེད་ཅག་འདི་ལ་ཐེ་ཚོམ་མ་ཟ་བར། ། མྱུར་དུ་སེམས་དེ་རྗེས་སུ་བཟུང་ན་
མཛེས། ། ཆོས་གོས་ཚོན་ཅན་གྱོན་པ་འདི་དག་ནི། ། འཁོར་བའི་རྒྱ་མཚོ་ལས་
ནི་སྒྲོལ་མཛད་པའོ། ། ཞེས་ཟེར་ནས་བསྡད་པ་དང་། ། རྔོན་པ་དག་གིས་
མདའ་དུག་ཅན་གླང་པོ་ཆེའི་སྙིང་ལ་འཕངས་ཏེ་ཤི་ལ་ཉེ་བ་ན་གླང་མོ་རབ་ཏུ་
སྔངས་ཏེ་མཆི་མས་བརྣངས་བཞིན་དུ་སྨྲེ་སྔགས་བརྗོད་པ། ཆོས་གོས་གྱོན་པ་
དེ་དག་ནི། ། སངས་རྒྱས་ལ་ནི་སྐྱབས་སོང་སྙམ། ། ཆ་ལུགས་ཤིན་ཏུ་ཞིར་
སྣང་ཡང་། ། གདུག་པའི་སེམས་ནི་ཁོང་ན་བསྲེལ། ། ལྷ་ཡི་སྐུ་ལ་མདའ་
འཕེན་པའི། ། དགྲ་དེ་ཤིན་ཏུ་བརླག་པའི་ཕྱིར། ། མྱུར་དུ་ལུས་ཀུན་བརྫིས་
ནས་སུ། ། འཚོ་བའི་དབང་དང་དབྲལ་བར་བྱ། ། ཞེས་སྨྲས་པ་དང་། གླང་
པོ་ན་རེ། འཚོ་བའམ་སྲོག་དང་བྲལ་ཀྱང་བླའི། ། སྡིག་པའི་སེམས་ནི་བསྐྱེད་
མི་རིགས། ། འདི་དག་བསླུ་བའི་སེམས་ཡོད་ཀྱང་། ། ཆ་ལུགས་སངས་རྒྱས་
སློབ་མ་འདྲ། ། མཁས་པའི་སེམས་ནི་རྣམ་དག་པ། ། སྲོག་གི་ཕྱིར་ནི་མ་ཡིན་
ཏེ། ། སྐྱེ་བོ་མང་པོ་བསྒྲལ་པའི་ཕྱིར། ། རྟག་ཏུ་བྱང་ཆུབ་སྤྱད་པ་སྤྱོད། །
ཅེས་སྨྲས་ཏེ། སླར་ཡང་སྙིང་བརྩེ་དྲག་པོ་སྐྱེས་ནས་ཡང་མི་རྣམས་ལ་སྨྲས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 351
པ། ། ཁྱོད་ང་ལ་ཅི་འདོད། དེ་དག་ན་རེ་མཆེ་བ་འདོད་དོ། ། དེར་གླང་པོ་
ཆེ་རབ་ཏུ་དགའ་སྟེ་མཆེ་བ་ཕྱུང་ནས་མི་དག་ལ་བྱིན་ཏེ་སླར་ཚིགས་སུ་བཅད་པ།
ཁྲོ་ཞིང་ཕོངས་པའི་བསམ་པ་མེད་བཞིན་དུ། ། ཁྱེད་ལ་ང་ཡི་མཆེ་བ་དཀར་པོ་
འདི། ། བྱིན་པའི་བསོད་ནམས་མངོན་པར་སངས་རྒྱས་ཏེ། ། སྐྱེ་བོའི་ཉོན་
མོངས་ནད་རྣམས་ཞི་བྱེད་ཤོག ། དེ་ལྟར་གླང་པོ་ཆེའི་རྒྱལ་པོ་བྱོལ་སོང་དུ་གྱུར་
པ་ཡང་བྱང་ཆུབ་འཐོབ་འདོད་པས་ལུས་སྲོག་ལ་མི་བལྟ་བར་ཆོས་གོས་གྱོན་པ་
ཙམ་ལ་མོས་པ་བྱེད་ན། མ་འོངས་པའི་སྐྱེ་བོ་རྨོངས་པ་གླེན་པའི་རང་བཞིན་
དག་གཡོ་དང་སྒྱུས་སེམས་ཅན་བསླུ་ཞིང་དམ་པའི་ཆོས་ལ་མི་མོས་པ་དག་ནི་
མནར་མེད་པར་གཞོལ་ལོ། ། དེ་ལྟར་ཆོས་ཙམ་ལ་གུས་པར་བྱ་བ་གཞན་ཡང་
འདི་ལྟ་སྟེ། འདས་པའི་དུས་ན་རྒྱལ་པོ་བསོད་ནམས་ཆེན་པོ་ཞེས་བྱ་བ་སྙིང་རྗེ་
ཆེ་བས་ཉེས་པར་བྱས་པ་དག་ཀྱང་གསོད་པར་མི་དགའ་བ་ཞིག་ཡོད་པ་ལ།
བློན་པོ་ཞིག་ན་རེ། རྒྱལ་པོ་གསོན་ཅིག འདི་ལྟར་མི་ཉེས་པ་ཆེར་བྱས་པ་ཞིག་
མཆིས་ཏེ། ང་རྒྱལ་པོ་ལའང་སྡིག་པས་མི་འགོ་ལ། གཤེད་མས་ཀྱང་བསད་མི་
འཚལ་བར་ཆད་པས་བཅད་པའི་ཐབས་མཆིས་སོ་ཞེས་སྨྲས་ནས། གླང་མྱོས་པ་
མ་རུང་བ་དེའི་སྔོན་དུ་མི་དེ་བཞག་གོ ། དེ་ནས་གླང་དེས་སྣས་བླངས་ནས་ས་
ལ་བརྡེབས་པར་གཟས་པ་དང་། སླར་མི་དེ་ལ་གོས་དམར་པོ་ཡོད་པ་དག་
མཐོང་སྟེ། འདི་ནི་ཆོས་གོས་ཅན་སྙམ་ནས་སླར་འགྱོད་དེ་གླང་པོ་དེས་དལ་
བུས་ས་ལ་བཞག་ནས་བསྟི་སྟང་དུ་བྱས་ཤིང་མིག་མི་འཛུམ་བར་ལྟའོ། ། དེས་
རྒྱལ་པོ་ལ་སྨྲས་པ་དང་། ངོ་མཚར་སྐྱེས་ཏེ་ད་ཕྱིས་མི་ཐམས་ཅད་ཀྱིས་དཀོན་
མཆོག་གསུམ་ལ་བསྟི་སྟང་དུ་གྱིས་ཤིག སུས་ཀྱང་སྲོག་གཅོད་པར་མ་བྱེད་ཅིག་
ཅེས་བསྒོ་ནས་དགེ་བ་ལ་བཀོད་དོ། ། ལྟོས་ཤིག་དེ་ལྟར་བ་གླང་མྱོས་པ་དུད་
འགྲོར་གྱུར་པ་ཡང་ཆོས་ལ་གུས་པས་སྡིག་པ་ལས་ལྡོག་ན། མ་འོངས་པའི་དུས་



352 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱི་སྐྱེ་བོ་དག་ཅིའི་ཕྱིར་གུས་པར་མི་བྱེད། གཞན་ཡང་ལྷན་པ་སེར་མོ་ཙམ་གྱིས་
ཡ་ང་བའི་གནས་ལས་སྐྱོབ་ནུས་པ་དེ་ཉོན་ཅིག འདས་པའི་དུས་ན་ཡུལ་པཎ་
ཙ་ལ་ཞེས་བྱ་བའི་རྒྱལ་པོ་དགྲ་ལས་རྒྱལ་བ་ཞེས་བྱ་བ་ལ་དུར་ས་ཆེན་པོ་ཁ་ལམ་
པ་ཞེས་བྱ་བ་ཤིན་ཏུ་འཇིགས་ཤིང་ཡ་ང་བ་སྲིན་མོའི་རིགས་དུ་མས་གང་ཞིང་
དེརབྱུང་བའི་མི་དག་ཟ་བར་བྱེད་དོ། ། དེའི་ཚེ་ཉེས་པ་བྱས་པའི་མི་བསད་
པརབྱ་བ་ཞིག་བཅིང་པ་ལྔས་བཅིངས་ཏེ་དེར་སྐྱེལ་བ་ན། དེ་སྲོག་ལ་ཆགས་
པས་སྐྲ་དང་ཁ་སྤུ་བྲེགས་ཏེ། ཆོས་གོས་ཀྱི་ཚལ་བུ་ཞིག་རྙེད་པ་མགུལ་དུ་
བཏགས་ཏེ་སོང་ནས་སྐྱེལ་མ་དག་ཕྱིར་ལོག་ཅིང་ནམ་སྲོས་པའི་ཚེ། སྲིན་མོ་
མཚོན་ཆའི་མིག་ཅེས་བྱ་བ་འཁོར་སྟོང་དང་བཅས་པས་དེར་ལྷགས་ནས། མི་
དེ་སྐྲག་སྔངས་སོ། ། དེའི་ཚེ་སྲིན་མོ་དེས་ཆོས་གོས་ཀྱི་ཚལ་བུ་ལུས་ལ་བཏགས་
ཤིང་སྐྲ་དང་ཁ་སྤུ་བྲེགས་པ་མཐོང་ནས་གཡས་ནས་བསྐོར་ཏེ་ཕྱག་འཚལ་ནས་
འདི་སྐད་དུ། སྐྱེས་བུ་ཁྱོད་ནི་མ་བསྙེངས་བདེ་བར་བཞུགས། ། ཁྱོད་ལ་
བདག་ཅག་གནོད་པ་མི་བགྱིད་དོ། ། སྐྲ་བྲེགས་ཆོས་གོས་གྱོན་བ་ཁྱོད་མཐོང་
ནས། ། བདག་ཅག་སངས་རྒྱས་རྗེས་སུ་དྲན་པར་འགྱུར། ། ཞེས་པ་དང་།
སྲིན་མོ་དེའི་བུ་རྣམས་ན་རེ། བདག་ཅག་ཤིག་ཏུ་བཀྲེས་སྐོམ་པས། ། ལུས་
དང་སེམས་ནི་རྣམ་པར་གཟིར། ། ལུས་དང་སེམས་ནི་བདེ་བའི་ཕྱིར། ། ཡུལ་
གྱི་མི་དེ་བསྩལ་དུ་གསོལ། ། ཡང་སྲིན་མོས་སྨྲས་པ། སངས་རྒྱས་གངྒཱའི་ཀླུང་
གི་བྱེ་སྙེད་ཀྱི། ། རྣམ་པར་གྲོལ་བའི་རྒྱལ་མཚན་གོས་གྱོན་པ། ། འདི་ལ་མི་
དགེ་སྡིག་པའི་སེམས་བསྐྱེད་ན། ། ངེས་པར་མཚམས་མེད་སེམས་ཅན་དམྱལ་
བར་ལྟུང་། ། དེ་ནས་སྲིན་མོ་བུ་དང་བཅས་པས་མི་དེ་ལ་བསྐོར་ཏེ་ཐལ་མོ་སྦྱར་
ནས། ཚོན་ཅན་གྱོན་པ་ཁྱོད་ལ་སོ་སོར་འཆགས། ། བདག་ཅག་ཅི་སྟེ་ཕ་དང་
མ་དག་ལ། ། ལུས་དང་ངག་ཡིད་མི་དགེ་བྱས་སླ་ཡི། ། ཁྱོད་ལ་ནམ་ཡང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 353
གནོད་པ་མི་བགྱིད་དོ། ། དེ་བཞིན་དུ་སྲིན་པོ་བོང་བུ་གདོང་ཞེས་བྱ་བ་འཁོར་
ལྔ་སྟོང་དང་བཅས་པ་དང་། སྲིན་མོ་ཁྲོ་གཉེར་འཁྲལ་སྲ་ཅན་ཞེས་བྱ་བ་ལྔ་སྟོང་
གིས་བསྐོར་བ་དེར་བྱུང་ནས་མི་དེ་བཟའ་བར་བརྩམས་པ་དང་། སྐྲ་བྲེགས་
ཤིང་ཆོས་གོས་ཀྱི་ཚལ་བུ་དག་མཐོང་ནས་ཕྱག་འཚལ་ཏེ་ཐལ་མོ་སྦྱར་ནས།
སྐྱེས་བུ་བདག་གིས་མ་བསྙེངས་བདེ་བར་བཞུགས། ། ཁྱོད་ཀྱི་མགུལ་དུ་
བཏགས་པའི་ཚལ་བུ་འདི། ། དྲང་སྲོང་ཆེན་པོའི་རྒྱལ་མཚན་ན་བཟའ་
ལགས། ། དེ་ལ་བདག་ཅག་མཆོད་ཅིང་ཕྱག་འཚལ་ལོ། ། དྲང་སྲོང་ཆེན་པོའི་
རྒྱལ་མཚན་ན་བཟའ་འདི། ། མཁས་ པ་ ཐམས་ཅད་ ཤིན་ ཏུ་ བསྟོད་ཅིང་
བསྔགས། ། གང་ཞིག་འདི་ལ་མཆོད་པ་བྱེད་པ་ནི། ། སྲིད་པའི་འཆིང་བ་ཀུན་
ལས་ངེས་པར་གྲོལ། ། ཞེས་དང་། སྲིན་མོ་དེ་དག་གི་བུས་སྨྲས་པ། མི་ཡི་ཤ་
དང་ཁྲག་ལས་ཞིམ་པ་མེད། ། ལུས་དང་སེམས་སྟོབས་སྐྱེ་ཞིང་བདེར་འགྱུར་
བ། ། ཤིན་ཏུ་དཔའ་བ་རྟུལ་ཕོད་འཇིགས་མེད་པ། ། ཡུམ་གྱིས་དེ་ལ་བདག་
ཅག་འཚལ་དུ་ཐོངས། ། ཞེས་པ་དང་། མི་དེ་ལུས་ཀྱི་ཤ་དང་ཁྲག་ཀུན་ནི། །
རྒྱལ་པོ་ཆེན་པོས་བདག་ཅག་རྣམས་ལ་བསྔོས། ། བདག་ཅག་འདི་ལ་ཟ་ཞིང་
འཐུང་དུ་འདོད། ། ཞེས་པ་དང་། མ་གཉིས་པོས་སྨྲས་པ། ལྷ་མིའི་ལོངས་
སྤྱོད་ལྡན་པ་ཐམས་ཅད་ཀྱང་། ། རབ་ཏུ་བྱུང་བ་དག་ལ་མཆོད་པའི་ཕྱིར། །
ཆོས་གོས་གྱོན་པ་འདི་ལ་མཆོད་པས་ན། ། བདེ་བ་ཚད་མེད་པ་ཡང་འཐོབ་
པར་འགྱུར། ། ཞེས་པ་དང་། ཆོས་གོས་བཏགས་པ་གྱོན་པ་འདི་དག་ནི། །
ཁྱོད་ཀྱིས་བཟའ་བའི་རིགས་པ་མ་ཡིན་གྱི། ། འདི་ལ་མི་དགེ་སྡིག་པའི་སེམས་
བསྐྱེད་ན། ། སྡུག་བསྔལ་ཆེན་པོའི་སྣོད་དུ་གྱུར་ཏ་རེ། ། དེ་ནས་སྲིན་པོ་དེ་
དག་བུ་དང་འཁོར་དང་བཅས་པས་བསྐོར་ནས་བསྟི་སྟང་དུ་བྱས་ཏེ་ཐལ་མོ་སྦྱར་
ནས། སྐྲ་བྲེགས་ཆོས་གོས་གྱོན་པའི་སྐྱེས་བུ་ལ། ། བདག་ཅག་ཤིན་ཏུ་གུས་



354 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པས་ཕྱག་འཚལ་བས། ། རྟག་ཏུ་མ་འོངས་པ་ཡི་དུས་ཀུན་ཏུ། ། སངས་རྒྱས་
མཐོང་ཞིང་དད་པ་སྐྱེ་བར་ཤོག ། ཁྱོད་ནི་དྲང་སྲོང་ཆེན་པོའི་གོས་གྱོན་ཏེ། །
ཤིན་ཏུ་བསོད་ནམས་ཞིང་དུ་གྱུར་པ་ཡིན། ། དེ་བས་བདག་ཅག་ཁྱོད་ལ་མཆོད་
པས་ན། ། སྲིད་པའི་བཅིང་བ་ལས་ནི་ཐར་བར་ཤོག ། དེ་བཞིན་དུ་སྲིན་མོ་
མཚོན་ཆའི་གདོང་ཞེས་བྱ་བ་འཁོར་ལྔ་སྟོང་དང་བཅས་པས་ཀྱང་དེ་བཞིན་དུ་
མཆོད་པར་གྱུར་ཏེ། དེ་ནས་སྲིན་མོ་དེ་དག་གིས་མི་དེ་ལ་མཆོད་ནས་བཅིངས་
པ་ཀུན་བཀྲོལ་ཏེ་བཤགས་པ་དང་སྤྲོ་བ་བསྐྱེད་པ་བྱས་ནས་ཕྱིར་བཏང་ངོ༌། །
དེ་ནས་མི་དེའང་མགྱོགས་པར་རྒྱལ་པོའི་དྲུང་དུ་སོང་ནས་ཇི་ལྟར་བྱུང་བ་རྣམས་
རྒྱུས་ཀྱིས་ཞིབ་ཏུ་གསོལ་ཏོ། ། དེ་ནས་རྒྱལ་པོ་འཁོར་དང་བཅས་པ་ཡ་མཚན་
དུགྱུར་ཏེ། ཡུལ་མི་རྣམས་བོས་ནས་ཁྲིམས་སུ་བཅས་པ། ད་ཕྱིན་ཆད་ངའི་
ཡུལ་ན་གནས་པ་སངས་རྒྱས་ཀྱི་སློབ་པ་དག ཚུལ་ཁྲིམས་བསྲུང་པའམ། ཚུལ་
ཁྲིམས་ཉམས་པའམ།ཐ་ན་ཚུལ་ཁྲིམས་མེད་པས་ཀྱང་སྐྲ་དང་ཁ་སྤུ་བྲེགས་ཏེ་གོས་
ངུར་སྨྲིག་གྱོན་པ་ཙམ་ལའང་སུས་ཀྱང་གནོད་པའམ་ཀྱལ་ཀ་བྱས་ན་བསད་པར་
བྱའོ་ཞེས་བརྗོད་པས་ཐམས་ཅད་དགའ་ཞིང་། འཛམ་བུའི་གླིང་པ་རྣམས་རིམ་
གྱིས་དཀོན་མཆོག་གསུམ་ལ་སྐྱབས་སུ་དོང་ངོ་། ། དེ་ལྟར་སྲིན་མོ་ཡི་དྭགས་ཀྱི་
རྒྱུད་དུ་སྐྱེས་པ། སྡིག་པ་ལ་བརྐམ་པས་མདངས་འཕྲོག་ཅིང་ཤ་ཟ་བ་རྣམས་
ཀྱང་ཆོས་གོས་ཀྱི་ཚལ་བུ་ཙམ་ལ་དེ་ཙམ་དུ་མོས་པ་བྱེད་ན། གཞན་རྣམས་ཀྱིས་
ཅིའི་ཕྱིར་གུས་པར་མི་བྱེད་དེ་ལྷན་པ་སེར་མོ་ཙམ་ཐོགས་པ་ལའང་སྟོན་པའི་
འདུ་ཤེས་བསྐྱེད་པར་བྱའོ། །
དཔལ་ལྡན་ཕྱོགས་ཀྱི་གླང་པོའི་རྣམས་པར་ཐར་པའང་། འདི་ལྟར་རྒྱ་
གར་ལྷོ་ཕྱོགས་ཀྱི་རྒྱལ་རིགས་སྟོང་འཁོར་ལོས་སྒྱུར་བ་དང་ཆ་མཐུན་པའི་འབྱོར་
པ་ཡོད་ཀྱང་། སྐྱེ་བ་སྔ་མའི་བག་ཆགས་དང་བསྟན་པ་ལ་མི་ཕྱེད་པའི་དད་པ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 355
ཐོབ་པའི་རྒྱུས་རྒྱལ་སྲིད་མཆིལ་མའི་ཐལ་བ་བཞིན་སྤངས་ཏེ། ཐམས་ཅད་ཡོད་
པར་སྨྲ་བའི་གང་ཟག་གི་སྡེ་པ་གནས་མ་བུ་པ་ཞེས་བྱ་བ་གང་ཟག་གི་བདག་
བཞེད་པའི་མཁན་པོ་ཞིག་ལས་རབ་ཏུ་བྱུང་སྟེ། སྤྱིར་རབ་ཏུ་བྱུང་བ་རྣམས་ལ་
ཐོག་མར་ལྟ་བ་སྟོན་པར་བྱེད་པ་ལས་མཁན་པོ་དེས་ཀྱང་ཕྱོགས་ཀྱི་གླང་པོ་ལ་
འདི་ལྟར། ལས་མི་བསླུ་བའི་རྟེན་གང་ཟག་གིས་བརྗོད་དུ་མེད་པའི་བདག་བྱ་
བ་ཡོད་པས་དེ་སྒོམས་ཤིག་གསུངས་པ་ལ། ཁོང་བདག་མེད་གཉིས་ལ་གོམས་
ཤས་ཤིན་ཏུ་ཆེ་བས་གང་ཟག་གི་བདག་ཟེར་མ་ཐག་མི་རིགས་པར་རྟོགས་མོད་
ཀྱི། འོན་ཀྱང་གླེང་མ་བསླང་བར་གྱ་ཚོམས་སུ་མཁན་པོའི་ལྟ་བ་སུན་འབྱིན་པ་
མི་རིགས་པར་དགོངས་ནས་བྲང་ཁང་དུ་བྱོན་ཏེ། གློ་སྐར་ཆེན་པོ་བཞི་བཏོད།
མར་མེ་བཞི་སྤར། ན་བ་མེད་པར་མིག་བསྒྲིམས་པ་དང་གོས་སྐྱུར་བ་ལ་སོགས་
པ་བྱས་ཏེ་འདུག་པ་དག་རིམ་གྱིས་བརྒྱུད་དེ་མཁན་པོས་གསན་ནས། ཉེ་
འཁོར་ཀུན་ལ་འདི་ལྟ་བུ་ཟེར་བ་བདེན་ནམ་ལྟོས་ཞེས་གསུངས་པ་དང་། དེ་
དག་གིས་ཀྱང་དེ་ལྟར་འདུག་པ་བསྙད་པས་ངའི་ལྟ་བ་སུན་འབྱིན་པ་མི་རིགས་
སྙམ་ནས་བོས་ཏེ། རབ་ཏུ་བྱུང་བ་བག་དང་ལྡན་པའི་སྤྱོད་པས་གནས་དགོས་
ན་ཁྱེད་དེ་ལྟ་བུས་འཁོད་བའི་རྒྱུ་ཅི་ཡིན་དྲིས་པས། བརྗོད་དུ་མེད་པའི་བདག་
སྒོམས་ཤིག་གསུངས་པ་ལ་བདག་དེ་མ་རྙེད་པས། མཐུན་རྐྱེན་སྣང་བ་མ་ཚང་
བ་ཡིན་ནམ་སྙམ་ནས་གློས་སྐར་བཞི་དང་མར་མེ་བཞི་བཏེགས་ནས་བལྟས་ཤིང་།
འགལ་རྐྱེན་གྱིས་བསྒྲིབས་སམ་སྙམ་ནས་གོས་ལ་སོགས་པ་ཕུད་དེ་བལྟས་ཀྱང་མ་
རྙེད་པས་དེ་ལྟ་བུ་མི་འཐད་དོ་ཞེས་ཞུས་པ་དང་། མཁན་པོ་ན་རེ། ལས་
འབྲས་ལ་སྐུར་པ་འདེབས་པ་ལྟ་བ་རྣམ་པར་དག་པའི་དགེ་འདུན་དང་ལྷན་དུ་
གནས་པ་རིགས་པ་མ་ཡིན་པས་སོངས་ཤིག་གསུང་ནས། དགེ་འདུན་བསྡུས་ཏེ་
གནས་ནས་ཕྱུང་ངོ་ཀླུ ། དེ་ནས་མི་དགེས་པ་མེད་བཞིན་དུ་རི་བོ་འབིགས་བྱེད་



356 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱི་བྱང་ཕྱོགས་ནགས་ཚལ་དང་བཅས་པའི་བྲག་ཕུག་ཡོད་པར་བྱོན་པའི་ལམ་དུ་
སྔོན་གྱི་རྒྱལ་བུ་ཆུང་གྲོགས་གཅིག་དང་ཕྲད་ནས་སྔར་གྱི་ལོ་རྒྱུས་བསྙད་ཅིང་དེར་
བཞུགས་ཏེ། ལམ་གྱིས་དུབ་པས་མནལ་དུ་ཅུང་ཟད་སོང་བ་དང་། དེའི་
ཞབས་ལ་འཁོར་ལོའི་མཚན་འདུག་པ་རྒྱལ་བུས་མཐོང་ནས་འདི་རབ་ཏུ་མ་བྱུང་
ན་ངེས་པར་སྟོང་འཁོར་ལོས་སྒྱུར་བའི་རྒྱལ་པོར་འགྱུར་རོ་སྙམ་སྟེ། འདི་སྐད་
དུ། ཁྱེད་ལ་མཁན་པོས་ཀྱང་ཐོག་མར་ལྟ་བ་ལོག་པ་ལ་སྦྱར། དེ་ནས་གནས་
ནས་ཕྱུང་འདུག་པས་ད་བདག་གི་གནས་སུ་གཤེགས་སོ། ། རྒྱལ་སྲིད་ཕྱེད་
དབུལ་ལོ་ཞེས་ཟེར་བའི་ལན་དུ། སྲིད་གསུམ་བདེའང་ཟིལ་པ་ཙམ་མཐོང་
ན། ། ནོར་འཛིན་རྒྱལ་པོའི་བདེ་བ་སྨོས་ཅི་དགོས། ། འཇིགས་མེད་རི་དྭགས་
ཚོགས་རབ་འཁྲིགས་ པ་ཡི། ། བདག་ གིས་ སེམས་ནི་ནགས་ནང་འདི་ན་
མོས། ། ཞེས་གསུངས་ནས་རི་བོ་འབིགས་བྱེད་ཀྱི་བྱང་ཕྱོགས་བྲག་ཕུག་ནགས་
ཚལ་ཅན་དུ་གནས་བཅས་ཏེ། སྔ་དྲོ་བསོད་སྙོམས་ལ་བྱོན་ཅིང་། ཕྱི་དྲོ་བདག་
བརྟག་པ་དང་། འབྲེལ་པ་བརྟག་པ་དང་། སེལ་པ་བརྟག་པ་དང་། རྒྱུ་དང་།
དམིགས་པ་དང་། དབང་ ཕྱུག་ བརྟག་པ་དང་། གཙོ་བོ་བརྟག་པ་དང་།
རྡུལཕྲན་བརྟག་པ་ལ་སོགས་པ་བརྟག་པ་བརྒྱ་རྩ་ཙམ་མཛད་དེ། དེ་ཟིན་པ་
དང་ལེགས་ཉེས་གཟིགས་པས་རང་གི་ངོ་བོ་ཤིན་ཏུ་ལེགས་ནའང་བརྗོད་བྱ་ཁ་
འཐོར་འདུག་པས་དེ་དག་ཕྱོགས་གཅིག་ཏུ་བསྒྲིགས་ཏེ་ཚད་མའི་ལུས་ཡོངས་སུ་
རྫོགས་པ་རྟོག་གེ་ཀུན་ལས་བཏུས་བརྩམ་པར་བཞེད་ནས། ཚད་མར་གྱུར་པ་
འགྲོ་ལ་ཕན་བཞེད་པ། ། སྟོན་པ་བདེ་གཤེགས་སྐྱོབ་ལ་ཕྱག་འཚལ་ཏེ། ། ཁོ་
བོའི་གཞུང་ལུགས་འཐོར་བར་གྱུར་པ་ལ། ། གཅིག་ཏུ་བསྡུ་ཕྱིར་ཀུན་ལས་
བཏུས་པ་བརྩམ། ། ཞེས་པའི་མཆོད་བརྗོད་བཤད་པར་དམ་བཅའ་དང་
བཅས་བའི་བློ་ཀ་གཅིག་པོ་དེ་བྲག་ཕུག་གི་སྒོ་གོང་དུ་བྲིས་པ་དང་། དེའི་མཐུས་
，
་
，



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 357 །
ས་གཡོ་བ་དང་འོད་འབྱུང་བ་ལ་སོགས་པའི་ལྟས་དུ་མ་བྱུང་བ་དག་རི་བོ་
འབིགས་བྱེད་ཀྱི་ལྷོ་ན་གྲངས་ཅན་གྱི་པཎྜི་ཏ་བྲམ་ཟེ་མདོག་ནག་པོ་ཅན་ཞེས་བྱ་
ལ། ནག་པོ་ཐུབ་རྒྱལ་ཞེས་ཀྱང་གྲགས་པ། ཟག་བཅས་ཀྱི་མངོན་ཤེས་དང་རྫུ་
འཕྲུལ་ཅི་རིགས་པར་ཡོད་པ་ཞིག་གིས་མཐོང་ནས་རྒྱུ་བརྟགས་པས་བློ་ཀ་གཅིག་
བྲིས་པའི་མཐུ་ལས་བྱུང་ཞིང་། དེའི་རྒྱུ་ཡང་དེ་ལས་འཕྲོས་ནས་ཚད་མའི་
བསྟན་བཅོས་དར་ཏེ་ནང་པའི་བསྟན་པ་ལ་ཕན་ཞིང་ཕྱི་པའི་བསྟན་པ་ལ་གནོད་
པར་ཤེས་ནས་བློ་གྲོས་ཀྱི་སྐྱེས་བུ་ཕྲག་དོག་གི་ནན་གྱིས་གཟིར་ཏེ། རྫུ་འཕྲུལ་
གྱིས་ནམ་མཁའ་ལ་འཕུར་ནས་ཡི་གེ་བསུབས་སོ། ། ཕྱོགས་གླང་གིས་གཟིགས་
ཏེ་འགའ་ཞིག་གིས་ཀུ་རེ་ཀྱལ་ཀས་བསུབས་པ་ཡིན་ནམ་སྙམ་ནས་ཡང་བྲིས་པས་
ལན་གསུམ་གྱི་བར་དུ་བསུབས་སོ། ། དེར་ཅོ་འདྲི་བའི་ཕྱིར་བསུབས་སམ།
ནོར་དེ་རྩོད་པར་འདོད་ནས་བསུབས་སྙམ་སྟེ་སྔར་གྱི་རྗེས་སུ། ཚིགས་སུ་
བཅད་པ་འདི་ཀུ་རེ་ཀྱལ་ཀས་བསུབས་ན་འདི་ལ་དགོས་པ་རྒྱ་ཆེན་པོ་ཡོད་པས་
མ་སུབས། གལ་ཏེ་ཕྲག་དོག་གམ་འགྲན་སེམས་ཀྱིས་བསུབས་ན་ཕྱིའི་ཡི་གེ་
བསུབས་ཀྱང་། ཁོ་བོ་ནང་གི་བློ་གྲོས་བསུབས་པར་མི་ནུས་པས་རྩོད་པར་
བྱའོ། ། ལུས་སྣང་བར་གྱིས་ལ་སྡོད་ཅིག་ཅེས་བྲིས་པ་ཁོས་མཐོང་ནས་རྩོད་པའི་
ཕྱིར་བྲག་ཕུག་དེ་སྐྲ་དང་སེན་མོས་བཀང་སྟེ་འདུག་གོ ། སློབ་དཔོན་གྱིས་
བསོད་སྙོམས་འཁོར་ནས་བྱོན་པ་དང་། མདོག་ནག་པ་མིག་རྐོང་བ། སྐྲ་སེན་
རིང་ཞིང་ཚངས་སྐུད་དང་ཐལ་བུམ་ཐོགས་པ། ཁ་ཊཾ་ག་རྩེ་གསུམ་འཛིན་ཅིང་
ཐལ་བས་བྱུགས་པ་འཇིགས་སུ་རུང་བ་དག་མཐོང་སྟེ། བསུབ་མཁན་ཁྱོད་ཡིན་
ནམ་བྱས་པས། ཡིན་ཞེས་སྨྲས་སོ། ། ཕྲག་དོག་གམ་རྒྱུ་མཚན་དང་བཅས་
པས་བསུབས་དྲིས་པས། ཕྱི་མ་སྟེ། དོན་ཕྱིན་ཅི་ལོག་སྟོན་པའི་ཕྱིར་རོ་ཟེར་
རོ། ། འདིའི་རྩོད་གཞི་ནི་འགའ་ཞིག་ན་རེ། བདག་ཡོད་མེད་ལ་རྩོད་ཟེར།



358 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཁ་ཅིག་ན་རེ། སྐུ་གསུམ་ཡོད་མེད་ཟེར་ཏེ་སྐབས་སུ་མ་འབྲེལ་བས་གང་ཡིན་ན་
ཚད་མ་གྱུར་པ་ཞེས་པ་ལ་སྔར་ཚད་མ་མ་ཡིན་པ་ལ་ལམ་ལ་འབད་པས་ཚད་མར་
འཁྲུངས་པ་གཅིག་ཡིན་པར་འདོད་པ་འདུག་སྟེ་དེ་མི་འཐད། དང་པོ་ཉིད་
ནས་སྤངས་རྟོགས་ཀྱི་ཡོན་ཏན་དང་ལྡན་ཞིང་། རྒྱུ་རྐྱེན་གྱིས་མ་བསྐྱེད་ལ།
རྟག་པ་རང་བྱུང་གི་ཐམས་ཅད་མཁྱེན་པ་གཅིག་ཚད་མ་ཡིན་ཞིང་། དེ་མཆོད་
པའི་ཡུལ་ཡིན་ནོ་ཞེས་ཏེ། ཇི་སྐད་དུ། ཞོ་གང་ཡིན་པ་དེ་འོ་མ། འོ་མ་གང་
ཡིན་པ་དེ་ཞོ་ཞེས་དྲག་པོ་ལེན་གྱིས་བཤད་པ་སྟེ། འབིགས་བྱེད་གནས་པའང་
དེ་སྐད་འཆད། ། ཅེས་ཟེར་ནས། དེར་བསྟན་པ་རྒྱལ་དུ་བཙུགས་ཏེ། སློབ་
དཔོན་གྱི་རྟག་པ་རང་བྱུང་གི་ཐམས་ཅད་མཁྱེན་པ་རྣམས་གཅད་ལ་བཀག་ནས།
རྒྱུ་ཚོགས་གཉིས་ཟུང་འཇུག་ཏུ་ཉམས་སུ་བླངས་པ་ལས་གྲུབ་པའི་ཐམས་ཅད་
མཁྱེན་པ་བསྟོད་ཕྱག་གི་ཡུལ་དུ་བསྒྲུབས་པས་སློབ་དཔོན་རྒྱལ་ཏེ། ཁྱོད་ཀྱི་
གྲུབ་མཐའ་ལོག་ཅིང་། ཁོ་བོའི་གྲུབ་མཐའ་ཡང་དག་ཏུ་གྲུབ་ཅིང་། རྩོད་
པའང་ཁོ་བོ་རྒྱལ་བས་ངའི་བསྟན་པ་ལ་ཞུགས་ཤིག་ཅེས་བསྒོ་བས། ཁོས་ཀྱང་
བསམ་པས་གྲུབ་མཐའ་ནང་པ་བཟང་ཞིང་རྩོད་པ་ཁོང་རྒྱལ་བ་ལ། འོན་ཀྱང་
ངས་ནང་པ་ལ་ཞུགས་ན་ནང་པ་ལ་འགྲན་བཟོད་པའི་པཎྜི་ཏ་ང་ལས་མེད་པས་
ནང་པ་ཡ་མེད་དུ་འགྱུར་སྙམ་དུ་ཕྲག་དོག་གི་མུན་པས་ལེགས་པའི་ལམ་ལས་
ལྡོག་སྟེ། ཁ་ནས་མེ་ཕྱུང་ནས་སློབ་དཔོན་བསྲེག་པར་བརྩམས་པས། བྱང་
ཆུབ་ཀྱི་སེམས་ཕུལ་དུ་ཕྱུང་བ་མངའ་བའི་སྟོབས་ཀྱིས་སློབ་དཔོན་ནི་བསྲེག་མ་
ནུས་ནའང་དབུ་སྐྲ་དང་སྨ་ར་གཞོབ་སྲེག་ཙམ་བྱུང་ཞིང་། ནགས་ཚལ་ཀུན་
བསྲེགས་ནས་ནམ་མཁའ་ལ་འཕུར་ཏེ་སོང་ངོ་། ། དེར་སློབ་དཔོན་གྱི་བསམ་པ་
ལ། ཀྱེ་མ་འདི་ལྟ་བུའི་སེམས་ཅན་ངན་པ་དག་ངས་ལོག་པའི་ལམ་ལས་ནི་
བཟློག ཡང་དག་པའི་ལྟ་བ་ལ་སྦྱར་ཞིང་ཕན་བཏགས་བའི་ལན་དུ་གནོད་པ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 359 །
སྐྱེལ་བ་འདི་ཁོ་ན་ཡིན་ནའང་སླ་བ་ལ། སྙིགས་དུས་ན་འདི་ལྟ་བུ་ཤིན་ཏུ་མང་
བས་དེ་དག་གི་གནོད་པ་མི་བཟོད་ཅིང་དོན་བྱ་བར་མི་ནུས་པས། ད་ནི་མཁས་
པའིབྱ་བས་གཞན་ལ་ཕན་འདོགས་པའི་བསམ་པ་བཏང་སྟེ་རང་ཉིད་ཞི་བདེ་
ཉན་རང་དུ་སེམས་བསྐྱེད་པར་བྱའོ་སྙམ་ནས་ཕྱག་གི་ཀར་ཕྲ་ནེ་ནམ་མཁའ་ལ་
འཕངས་པར་བརྩམས་ནས། འདི་ས་ལ་མ་བབ་གྱི་བར་དུ་ཁོ་བོ་ཐེག་པ་ཆེན་པོ་
ཡིན་ལ། ས་ལ་བབ་མ་ཐག་ཏུ་ཉན་རང་དུ་འགྱུར་རོ་ཞེས་བརྗོད་དེ་ནམ་མཁའ་
ལ་འཕངས་པས། འཇམ་དཔལ་ནམ་མཁའ་ལ་བྱོན་ཏེ་ཕྱོགས་ཀྱི་གླང་པོ་ལོག་
པའི་ལམ་ལས་བཟློག་པའི་ཕྱིར་ཀར་ཕྲ་ནེ་བཟུང་ནས་ས་ལ་མ་བབ་བོ། ། དེར་
ཕྱོགས་ཀྱི་གླང་བོ་ཐེ་ཚོམ་སྐྱེས་ཏེ་ནམ་མཁའ་ལ་གཟིགས་པས་འཇམ་དཔལ་གྱིས་
གཟུང་བ་གཟིགས་ནས། དེ་གཏོང་བར་ཞུ་བྱས་པས། བུ་ཅི་བྱེད་གསུངས་པ་
ལ། སྔར་གྱི་ལོ་རྒྱུས་རྣམས་བསྙད་དེ། ད་བདག་གི་སེམས་ནི་འཁོར་བའི་སྡུག་
བསྔལ་ལས་གཡོ་ཞིང་སྔར་ལ། སེམས་ཅན་རྣམས་ཀྱང་ཕན་བྱས་པའི་ལན་དུ་
གནོད་པ་སྐྱེལ་པ་མང་བས་མཁས་པའི་བྱ་བས་གཞན་དོན་བྱ་བར་ག་ལ་ནུས་ལ།
ཁྱེད་ལྟ་བུའི་ཡང་དག་པའི་དགེ་བའི་བཤེས་གཉེན་གྱིས་རྗེས་སུ་འཛིན་པ་ནི་མེད་
ལ། རྗེས་སུ་འཛིན་པའི་མཁན་པོས་ལྟ་བ་ལོག་པ་ལ་སྦྱོར་བའི་ཕྱིར་རོ་ཞེས་པའི་
ལན་དུ། བུ་མ་བྱེད་མ་བྱེད་ཐེག་པ་དམན་པ་དང་ཕྲད་པ་ལས་ནི་བློ་གྲོས་ངན་
པ་སྐྱེ་ཞིང་། ཇི་སྲིད་ས་མ་ཐོབ་ཀྱི་བར་དུ་ཁྱོད་ཀྱི་དགེ་བའི་བཤེས་སུ་ང་འགྱུར་
གྱི། ཁྱོད་ཀྱིས་བརྩམས་པའི་བསྟན་བཅོས་འདི་ལ་མུ་སྟེགས་སོགས་གནོད་མི་
ནུས་ཤིང་། ཕྱི་མའི་དུས་ན་འཇིག་རྟེན་ཀུན་གྱི་མིག་གཅིག་ཏུ་ཡང་འདི་འགྱུར་
རོ་ཞེས་ལུང་བསྟན་ཏེ་མི་སྣང་བར་གྱུར་ཏོ། ། དེར་སྤྲོ་བ་སྐྱེས་ཏེ་ཚད་མ་ཀུན་
ལས་བཏུས་དང་། དེའི་འགྲེལ་པ་རིགས་པའི་སྒོ་ལ་སོགས་པ་མང་དུ་མཛད་
ཅེས་གྲགས་སོ། །



་
.
།
360 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདོད་པ་དང་ཡུལ་རྣམས་ནི་རྨི་ལམ་ལྟར་ཆོག་མི་ཤེས་ཤིང་ཚིམ་པར་མི་
ནུས་ཏེ། ཡབ་སྲས་མཇལ་ལ་བ་ལས། འདི་ལྟར་སྔོན་བྱུང་བ་འདས་པའི་དུས་
ན་འཛམ་བུའི་གླིང་འདི་དཔག་ཚད་ཁྲི་བརྒྱད་སྟོང་ཡོད་པར་གྱུར་ཏེ། གྲོང་
ཁྱེར་བྱེ་བ་ཕྲག་དྲུག་ཅུས་ཁྱབ་པའོ། ། དེའི་དབུས་ན་རྒྱལ་པོའི་ཕོ་བྲང་རིན་པོ་
ཆེས་བརྒྱན་པ་ཞེས་བྱ་བ་ཆུ་ཞེང་དུ་དཔག་ཚད་བཅུ་གཉིས་ཡོད་པ། རིན་པོ་ཆེ་
སྣ་བཞི་ལས་གྲུབ་པའི་ཤིང་ཏ་ལའི་ཕྲེང་བ་རིམ་པ་བདུན་གྱིས་བསྐོར་བ་འབྱོར་
བ་རྒྱས་པ་ལོ་ལེགས་པ། མི་དང་སྐྱེ་བོའི་ཚོགས་དུ་མས་གང་བ་ཞིག་ཡོད་དེ།
དེར་སྟོང་འཁོར་ལོས་སྒྱུར་བའི་རྒྱལ་པོ་གྲགས་པ་མཐའ་ཡས་ཞེས་བྱ་བ་ཁྱོགས་
དང་དཔུང་དང་བཞོན་པ་མཐའ་ཡས་པ། འཁོར་ལོ་ཐོགས་པ་མེད་པར་བསྒྱུར་
བ་ཕུན་སུམ་ཚོགས་པ། སྔོན་གྱི་རྒྱལ་བ་ལ་དགེ་བའི་རྩ་བ་བསྐྱེད་པ་ཞིག་བྱུང་སྟེ།
དེས་རང་གི་བསོད་ནམས་ཀྱི་སྟོབས་ཉམས་པ་མེད་པ་ལ་རྟོག་པར་འདོད་ནས་
འདི་ལྟར་བསམས་པ། གླིང་ཆེན་པོ་བཞིའི་ལྗོན་པ་ཐམས་ཅད་ལ་འབྲས་བུ་
ཡིད་དུ་འོང་བ་དག་ཆགས་པར་གྱུར་ཅིག་སྙམ་པ་དང་། དེའི་མོད་ལ་བསམས་
པ་བཞིན་ཆགས་པ་གྱུར་ཏོ། ། དེ་བཞིན་དུ་བསམས་ཏེ་སེམས་ཅན་རྣམས་ཀྱི་
གནོད་པ་རྒྱུན་ཆད་པར་གྱུར་ཅིག་སྙམ་པ་དང་། སྤོས་ཀྱི་ཆར་དང་། མེ་ཏོག་
གི་ཆར་དང་། གོས་ཀྱི་ཆར་དང་། རིན་པོ་ཆེ་སྣ་བདུན་གྱི་ཆར་འབབ་པར་
གྱུར་ཅིག་སྙམ་དུ་བསམས་པའི་མོད་ལ་དེ་དག་གི་ཆར་བབས་པར་གྱུར་ཏོ། །
དེ་ནས་ཤར་གྱི་ལུས་འཕགས་པོར་སྐད་ཅིག་གིས་སོང་ནས་ལོ་བརྒྱ་སྟོང་ཕྲག་མང་
པོར་རྒྱལ་པོ་བྱས་སོ། ། དེ་བཞིན་དུ་བ་ལང་སྤྱོད་དང་། སྒྲ་མི་སྙན་དང་།
སུམ་ཅུ་རྩ་གསུམ་རྣམས་སུ་བསམས་པ་ཙམ་གྱི་མོད་ལ་སོང་སྟེ། དཔུང་གི་
ཚོགས་དང་བཅས་པ་དག་བརྒྱ་བྱིན་གྱིས་མཐོང་ནས་འདི་སྐད་དུ། རྒྱལ་པོ་
ཆེན་པོ་ཚུར་སྤྱོན་བྱོན་པ་ལེགས་སོ། ། བདག་གི་སྟན་གྱི་ཕྱེད་ལ་བཞུགས་ཤིག་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 361
ཅེས་ཟེར་ནས་དེར་འདུག་སྟེ། ལོ་བརྒྱ་སྟོང་ཕྲག་མང་པོར་སུམ་ཅུ་རྩ་གསུམ་
པའི་རྒྱལ་སྲིད་ཕྱེད་ལ་དབང་བྱས་སོ། ། དེ་ནས་གྲགས་པ་མཐའ་ཡས་ཀྱི་སེམས་
ལ་ད་བདག་གིས་བརྒྱ་བྱིན་གྱི་སྟན་ཐམས་ཅད་དབྲོག་པར་བྱའོ་སྙམ་པ་དང་།
དེའི་མོད་ལ་རྒྱལ་པོ་དེའི་དཔལ་ལས་ཉམས་ཏེ་འཛམ་བུ་གླིང་དུ་འོངས་སོ། །
དེ་སྐྱེ་བོའི་ཚོགས་ཀྱིས་མཐོང་ནས་དེ་ན་རྒྱལ་པོ་དགའ་བྱེད་ཅེས་བྱ་བ་གཅིག་
ཡོད་པ་ལ་སྤྱན་ཏོ། ། དེས་ཀྱང་མྱུར་བར་གྲགས་པ་མཐའ་ཡས་ཀྱི་དྲུང་དུ་སོང་
ནས། ཡོ་བྱད་དུ་མས་མཆོད་དེ་ཐལ་མོ་སྦྱར་བ་བཏུད་ནས་ཁྱོད་སུ་ཞིག་ལགས་
ཞེས་དྲིས་པས། དེ་ན་རེ། རྒྱལ་པོ་གྲགས་པ་མཐའ་ཡས་ཞེས་བྱ་བ་གཅིག་བྱུང་
བ་དེ་ཁྱོད་ཀྱིས་ཐོས་སམ། དེ་ན་རེ། བདག་གིས་ཤིན་ཏུ་འང་ཐོས་ཏེ། རྒན་
རབས་དག་ན་རེ། དཔུང་དང་བཅས་པ་མཐོ་རིས་སུ་བཞུད་དོ་ཞེས་སྨྲའོ་ཞེས་
པ་དང་། གྲགས་པ་མཐའ་ཡས་ཞེས་བྱ་བ་དེ་ནི་ང་ཉིད་ཡིན་ནོ་ཞེས་ཟེར་ནས།
དེ་འཆི་བ་ལ་ཉེ་བ་ན། རྒྱལ་པོ་དགའ་བྱེད་ན་རེ། རྒྱལ་པོ་ཕྱི་མའི་ཚེ་མི་དག་ན་
རེ། རྒྱལ་པོ་གྲགས་པ་མཐའ་ཡས་ཀྱིས་ལེགས་པ་བརྗོད་པ་ཇི་ལྟ་བུ་གསུངས་
ཞེས་འདྲི་ན་དེ་དག་ལ་ཇི་སྐད་བཤད་པར་བགྱི་ཞེས་པའི་ལན་དུ། གྲགས་པ་
མཐའ་ཡས་ནི་གླིང་བཞི་དང་། བརྒྱ་བྱིན་གྱི་སྟན་ཕྱེད་བསྟབས་ཤིང་། རིན་པོ་
ཆེ་སྣ་ཚོགས་ཀྱི་ཆར་བབས་ཀྱང་དེས་ཆོག་མ་ཤེས་པས་དབང་ཕྱུག་ལས་ཉམས་ཏེ་
ཚེ་འཕོས་སོ་ཞེས་སྨྲོས་ཤིག་ཅེས་ཟེར་རོ། ། དེའི་དུས་ཀྱི་གྲགས་པ་མཐའ་ཡས་
དེ་གཞན་ཞིག་ཡིན་སྙམ་ན་དེ་ལྟར་མི་བལྟ་སྟེ། ང་ཉིད་དེའི་ཚེ་གྲགས་པ་མཐའ་
ཡས་སུ་གྱུར་ཏོ། །
ཡང་རྒྱལ་པོ་ང་ལས་ནུ་ཞེས་པ་ནི། འདུལ་བ་གཞི་ལས། སྔོན་བྱུང་བ་
སྐྱེ་རྒུ་རྣམས་ཀྱི་ཚེ་ལོ་དཔག་ཏུ་མེད་པ་ན་རྒྱལ་པོ་གསོ་སྦྱོང་འཕགས་ཞེས་བྱ་བ་
བྱུང་ངོ༌། ། དེའི་སྤྱི་བོར་ཤ་རྨེན་འཇམ་ཞིང་གནོད་པ་མེད་པ་ཞིག་བྱུང་སྟེ། དེ་



362 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྨིན་ནས་བརྡོལ་བ་ལས་གཞོན་ནུ་གཟུགས་བཟང་ཞིང་མཛེས་པ་བལྟ་ན་སྡུག་པ།
སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ་ཞིག་བྱུང་ངོ་། ། དེ་
བྱུངམ་ཐག་ཏུ་གསོ་སྦྱོང་འཕགས་ཀྱི་བཙུན་མོ་བརྒྱད་ཁྲི་ཡོད་པའི་ནུ་མ་རྣམས་
ལས་འོ་མ་ཟག་ཅིང་། དེ་དག་རེ་རེ་ང་ལས་ནུ། ང་ལས་ནུ་ཞེས་ཟེར་བས་དེའི་
མིང་ཡང་ང་ལས་ནུ་ཞེས་བྱ་བར་གྲགས་སོ། ། ཡང་གཞན་རྣམས་ནི་དེ་ལ་སྤྱི་བོ་
སྐྱེས་ཞེས་ཀྱང་ཟེར་རོ། ། དེ་ནས་གཞོན་ནུ་དེ་བྱིས་པ་རྩེད་མོ་རྩེའི་དུས་ཀྱི་བར་
ལ་བརྒྱ་བྱིན་དྲུག་ཤིའོ། ། དེ་ནས་རྒྱལ་ཚབ་བྱེད་པའི་བར་ལའང་བརྒྱ་བྱིན་དྲུག་
ཤི་འཕོས་པའི་ཡུན་ལོན། དེ་ནས་གཞོན་ནུ་དེ་ཡུལ་གཞན་ཞིག་ཏུ་སོང་བའི་
ཤུལ་དུ་ཡབ་རྒྱལ་པོ་གྲོངས་ནས་བློན་པོ་རྣམས་ཀྱིས་དེ་བོས་པས། ངའི་ཕ་ཤི་ན་
དཡོང་རྒྱུ་མེད་དོ་ཞེས་ཟེར་རོ། ། དེར་རྒྱལ་པོར་དབང་བསྐུར་རོ་ཞེས་བྱས་
པས། དེ་ན་རེ། ཁོ་བོས་ཆོས་དང་མཐུན་པས་རྒྱལ་སྲིད་ཐོབ་པར་འགྱུར་ན་
འདི་ཉིད་དུ་བསྡད་ཀྱང་འཐོབ་ཅེས་ཟེར་རོ། ། དེར་བློན་པོ་རྣམས་ན་རེ། ལྷ་
རྒྱལ་སྲིད་ཀྱི་དབང་བསྐུར་བ་ལ་ནི་རིན་པོ་ཆེའི་བཅལ་དང་། སེང་གེའི་ཁྲི་དང་།
གདུགས་དང་། ཅོད་པན་དང་། དབུ་རྒྱན་དང་བཅས་པས་ཕོ་བྲང་གི་ནང་དུ་
དབང་བསྐུར་འཚལ་བས་གཞོན་ནུ་འདིར་སྤྱོན་ཅིག་ཅེས་བསྙད་པའི་ལན་
དུའང་སྔ་མ་ལྟར་ཟེར་ནས། དེར་གཞོན་ནུ་དེའི་མདུན་ནས་འགྲོ་བ་གནོད་
སྦྱིན་ལྷ་གནས་ཞེས་བྱ་བ་ཞིག་གིས་དེ་རྣམས་བླངས་ཤིང་བློན་པོ་རྣམས་དང་
བཅས་པ་དེར་ཡོང་བས་དེའི་ཡུལ་དེ་ཡང་གནས་བཅས་ཞེས་བྱ་བར་གྲགས་
སོ། ། དེ་རྣམས་ཐམས་ཅད་འཚོགས་ཏེ་ཡོ་བྱད་ཀུན་བསྟབས་ནས་ལྷ་དབང་
བསྐུར་བ་བཞེས་སུ་གསོལ་ཞེས་སྨྲས་པས། དེ་ན་རེ། ང་ལ་མི་རྣམས་ཀྱིས་ཅོད་
པན་འཆིང་ངམ། གལ་ཏེ་ཆོས་ཀྱི་རྒྱལ་སྲིད་འཐོབ་ན་མི་མ་ཡིན་པ་རྣམས་ཀྱིས་
ཅོད་པན་འཆིང་ཞེས་སྨྲས་པ་དང་། མི་མ་ཡིན་པ་རྣམས་ ཀྱིས་ཅོད་པན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 363
བཅིངས་སོ། ། དེ་བཅིངས་པ་དང་དེའི་དྲུང་དུ་རིན་པོ་ཆེ་སྣ་བདུན་དང་བུ་
དཔའ་བརྟུལ་ཕོད་པའི་བུ་སྟོང་ཡང་བྱུང་བར་གྱུར་ཏོ། ། དེའི་ཚེ་ཡངས་པ་ཅན་
གྱི་ཉེ་འཁོར་ནགས་ཚལ་སྟུག་པོའི་ཁྲོད་ན་དྲང་སྲོང་མངོན་པར་ཤེས་པ་ལྔ་བརྒྱ་
བསམ་གཏན་བྱེད་པ་ན། བྱ་གག་རབ་ཏུ་མང་པོ་ཡོད་པས་སྒྲ་བྱུང་བས་བསམ་
གཏན་ལ་གནོད་པས་དེ་དག་ཁྲོས་ཏེ། དྲང་སྲོང་བཞིན་ངན་ཞེས་བྱ་བ་གཅིག་
ན་རེ། བྱ་འདི་རྣམས་ཀྱི་འདབ་གཤོག་ན་བར་གྱུར་ཅིག་ཅེས་དམོད་པ་དོར་
བས་བྱ་རྣམས་ཀྱི་འཕུར་མ་ནུས་པར་རྐང་པས་རྟག་ཏུ་འགྲོ་བར་བྱེད་དོ། ། དེ་
རྒྱལ་པོས་མཐོང་ནས་འདི་རྣམས་རྐང་པས་རྟག་ཏུ་འགྲོ་བ་ཅི་སྟེ་ཞེས་དྲིས་པས།
དྲང་སྲོང་གིས་དམོད་དོར་བས་གཤོག་པ་ཉམས་ཞེས་པ་དང་། རྒྱལ་པོ་ན་རེ།
སེམས་ཅན་རྣམས་ལ་སྙིང་བརྩེ་བ་མེད་པའི་དྲང་སྲོང་རྣམས་ངའི་ཡུལ་དུ་མ་
འདུག་པར་སོངས་ཤིག་ཅེས་སྨྲས་པ་དང་། དྲང་སྲོང་རྣམས་ཀྱིས་བསམས་པ་
འདི་གླིང་བཞི་ལ་དབང་བའི་རྒྱལ་པོ་ཡིན་པས། རི་རབ་ཀྱི་བང་རིམ་ལ་འགྲོ་
བར་བྱའོ་ཞེས་སྨྲས་ནས་སོང་ངོ་། ། དེའི་མི་རྣམས་ནི་བཟོ་དང་ལས་ཀྱི་མཐའ་
ལ་འཇལ་ཞིང་ཉེ་བར་རྟོག་པས་ན་ཤེད་ལས་སྐྱེས་ཅེས་གྲགས་སོ། ། དེ་རྣམས་
ཞིང་ལས་བྱེད་པ་ན་ཁྱེད་ཅི་འདོད་ཅེས་ཟེར་རོ། ། དེར་ས་བོན་གྱི་རིགས་ཉི་ཤུ་
རྩ་གཅིག་འདོད་ཅེས་སོ། ། དེར་རྒྱལ་པོས་བསམས་པ་ཙམ་ལ་ས་བོན་ཉི་ཤུ་རྩ་
གཅིག་གི་ཆར་བབ་སྟེ། མི་རྣམས་ལ་ཞིང་ལས་ལ་སོགས་པའི་ལས་ཀྱི་རྩོལ་བ་
མེད་པར་འབྲུ་སྣ་ཉི་ཤུ་རྩ་གཅིག་གི་འབྱོར་པ་དང་། བདེ་བ་དང་སྐྱིད་པ་ལ་
ཀུན་ཏུ་ལོངས་སྤྱོད་ཅིང་། འདི་དག་ནི་ཁོ་བོ་ཅག་རང་གི་བསོད་ནམས་ལས་
བྱུང་ཞིང་། འོན་ཀྱང་རྒྱལ་པོའི་བསོད་ནམས་ཀྱི་དཔལ་ལ་བརྟེན་ནས་བདག་
ཅག་ནི་འདི་ལྟར་དགའ་ཞིང་རབ་ཏུ་དགའ་ལ། བདེ་སྐྱིད་དང་ལྡན་ནོ་སྙམ་
མོ། ། དེར་རྒྱལ་པོ་ན་རེ། འདི་སུའི་བསོད་ནམས་ཡིན་བྱས་པས། རྒྱལ་པོའི་



364 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཡང་ལགས་ལ། བདག་ཅག་རྣམས་ཀྱི་འང་ལགས་སོ་ཟེར། ཡང་རས་བལ་གྱི་
སོ་ནམ་བྱེད་པ་ན། རྒྱལ་པོ་ན་རེ། ཅི་ངའི་མི་རྣམས་ལས་བྱེད་དམ། ལྷ་
རྣམས་ཀྱིས་རས་བལ་གྱི་ཆར་ཕབ་ན་འཐད་མོད་སྙམ་པ་དང་། ལྷ་རྣམས་ཀྱིས་
དེ་བཞིན་དུ་རས་སྐུད་དང་རས་ཡུག་དང་། གོས་ཀྱི་ཆར་ཕབས་ནས་སྔ་མ་ལྟར་
དྲིས་པས་ལྷའི་ཡང་ལགས་བདག་ཅག་རྣམས་ཀྱི་འང་ལགས་སོ་ཟེར། དེར་རྒྱལ་
པོས་བསམ་པ་མི་རྣམས་ཀྱིས་ཁོ་བོའི་བསོད་ནམས་ཀྱི་སྟོབས་སུ་མི་ཤེས་པས།
དནི་བདག་ཅག་གི་ཕོ་བྲང་དུ་རིན་པོ་ཆེ་སྣ་བདུན་གྱི་ཆར་འབབ་ལ། ཕྱི་རུ་ནི་
ཀཅུ་པ་ཎི་རྐྱང་པའི་ཆར་དབབ་པོ་སྙམ་པ་དང་། དེ་ཁོ་ན་བཞིན་བབ་བོ། །
དེར་སྔ་མ་བཞིན་བྲིས་པས་ལྷའི་ལགས་སོ་ཟེར། དེར་རྒྱལ་པོ་ན་རེ། ཁྱོད་ཀྱི་
ལན་རྣམས་ཉེས་པ་ཞིག་སྟེ། སྔར་དུ་ལྷའི་འོ་ཞེས་སྨྲས་ན་འཛམ་བུའི་གླིང་
ཐམསཅད་དུ་རིན་པོ་ཆེའི་ཆར་འབབ་པར་འགྱུར་ཏེ། འོན་ཀྱང་ཁྱེད་རྣམས་ལ་
ཇི་ལྟར་དགོས་པའི་རིན་པོ་ཆེ་དག་ང་ལས་ལོངས་ཤིག་ཅེས་སྨྲའོ། ། དེ་ལྟར་
རྒྱལ་སྲིད་ཆེན་པོ་བྱེད་པའི་བར་གྱི་ཡུལ་ལ་བརྒྱ་བྱིན་དྲུག་གི་ཚེ་འཕོས་པར་
འགྱུར་རོ། ། ཡང་རྒྱལ་པོ་ན་རེ། གནོད་སྦྱིན་ལྷ་གནས་ལ་ངའི་བཀའ་འོག་ཏུ་
མ་ཆུད་པའི་གླིང་ཡོད་དམ་མེད་ཅེས་དྲིས་པས། ཤར་གྱི་ལུས་འཕགས་པོ་ཞེས་
བགྱི་བ་འབྱོར་བ་རྒྱས་པ། བདེ་བ་ལོ་ལེགས་པ། མི་དང་སྐྱེ་བོ་མང་པོས་གང་
བ་ཞིག་ཡོད་ཅེས་ཟེར་རོ། ། དེར་རྒྱལ་པོས་བསམས་པ་ཙམ་གྱི་མོད་ལ་དཔུང་
གི་ཚོགས་བྱེ་བ་བརྒྱད་འབུམ་དང་བཅས་པ་དང་། བུ་སྟོང་དང་། རིན་པོ་ཆེ་
སྣ་བདུན་དང་བཅས་པ་ནམ་མཁའ་ལ་འཕགས་ཏེ་ལུས་འཕགས་པོར་སོང་ནས་
རང་རང་གི་བསོད་ནམས་དང་དགེ་བ་ལ་བཀོད་ཅིང་བརྒྱ་བྱིན་དྲུག་གི་ཚེའི་བར་
དུ་དེར་གནས་སོ། ། ཡང་གནོད་སྦྱིན་ལྷ་གནས་ལ་དྲིས་ནས་སྔ་མ་ཇི་ལྟ་བ་
བཞིན་དུ་ནུབ་ཀྱི་བ་གླང་སྤྱོད། བྱང་གི་སྒྲ་མི་སྙན་དུ་སོང་སྟེ། བརྒྱ་བྱིན་དྲུག་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 365
གི་ཚེ་འཕོས་འཕོས་སུ་དེ་དག་ཏུ་གནས་སོ། ། དེ་ཡང་སྒྲ་མི་སྙན་དུ་སོང་བའི་ཚེ།
ས་ཕྱོགས་དཀར་བ་དག་མཐོང་ནས་ཅི་ཡིན་ཞེས་སྨྲས་པས། གནོད་སྦྱིན་ན་རེ།
མ་རྨོས་མ་བཏབ་པའི་སཱ་ལུའོ་ཞེས་སྨྲས་སོ། ། ཡང་རི་རབ་ཀྱི་ངོས་ལོགས་ལ་
བཀྲ་ཤིས་བཀྲ་པའི་ལྗོན་པ་དག་ལའང་དེ་བཞིན་དུ་བསྟན་ནས། ཀུན་ཏུ་
དགའ་བ་དང་བདེ་བ་ལ་སྤྱོད། རིམ་གྱིས་ལྷ་གནས་ལ་དྲིས་ནས་སུམ་ཅུ་རྩ་
གསུམ་དུ་འགྲོ་བར་བྱེད་དོ། ། དེའང་རིའི་རྒྱལ་པོ་རི་རབ་ནི་གསེར་གྱི་རི་
བདུན་གྱིས་བསྐོར་བས་དེ་དག་ལ་ཆ་ཞིང་འདུག་པ་བྱེད་དེ། འདི་ལྟར་གསེར་
གྱི་རི་བོ་མུ་ཁྱུད་འཛིན་དང་། རྣམ་པར་འདུད་དང་། རྟ་རྣ་དང་། བལྟ་ན་
སྡུག་དང་། སེང་ལྡིང་ཅན་དང་། གཤོལ་མདའ་འཛིན་དང་། གཉའ་ཤིང་
འཛིན་ཞེས་བྱའོ། ། སྡོམ་ནི། མུ་ཁྱུད་འཛིན་དང་རྣམ་པར་འདུད། ། དེ་
བཞིན་རི་བོ་རྟ་རྣ་དང་། ། བལྟ་ན་སྡུག་དང་སེང་ལྡེང་ཅན། ། གཤོལ་མདའ་
འཛིན་དང་གཉའ་ཤིང་འཛིན། ། ཞེས་སོ། ། དེ་དག་རེ་རེ་ལའང་བརྒྱ་བྱིན་
དྲུག་དྲུག་ཚེ་འཕོས་སུ་གནས་ནས་དཔུང་གི་ཚོགས་རྣམས་ལ་རྗེས་སུ་སྟོན་པར་
བྱེད་དོ། ། དེ་ནས་ཡང་སྟེང་གི་ནམ་མཁའ་ལ་འཕགས་ཏེ་ཆས་པ་ན། རི་རབ་
ཀྱི་བང་རིམ་དེ་ལ་སྡར་གྱི་དྲང་སྲོང་ལྔ་བརྒྱ་གནས་པ་དེས་མཐོང་ནས་སྨྲས་པ།
སྔར་གྱི་རྒྱལ་པོ་འཐབ་ཀྲོལ་ཅན་དེ་འོང་ངོ་ཞེས་ཟེར་ནས། དྲང་སྲོང་བཞིན་
ངན་ཞེས་བྱ་བ་དེས་ཁྱོར་ཆུས་གཏོར་བ་དང་དཔུང་གི་ཚོགས་རྣམས་དེ་ལ་ཐོགས་
ནས། དེ་དག་གི་སྔོན་ལ་བློན་པོ་རིན་པོ་ཡོད་པས་སྨྲས་པ། བྲམ་ཟེ་ཁྲོ་བ་དོར་
བ་གྱིས། ། འདི་ནི་ཀུན་ལ་འགྲུབ་མ་ཡིན། ། འདི་ནི་མི་དབང་ང་ལས་ནུ། །
བྱ་གག་དེ་དག་མ་ཡིན་ནོ། ། ཞེས་སྨྲས་སོ། ། རྒྱལ་པོ་ན་རེ། འདི་སུ་ཞིག་
གིས་བཀག་ཅེས་དྲིས་པས། བློན་པོ་ན་རེ། སྔར་གྱི་དྲང་སྲོང་རྣམས་ཀྱིས་ཞེས་
སྨྲས་སོ། ། རྒྱལ་པོ་ན་རེ། དྲང་སྲོང་འདི་རྣམས་ཅི་ལ་དགའ་ཞེས་དྲིས་པས།



366 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རལ་པ་ལ་དགའ་ལགས་སོ་ཞེས་སྨྲས་སོ། ། རྒྱལ་པོ་ན་རེ། འདི་རྣམས་ཀྱི་རལ་
པ་བྱི་ནས་བདག་གི་མདུན་ནས་འགྲོ་བར་གྱུར་ཅིག་ཅེས་བརྗོད་པས། དེ་
བཞིན་དུ་གྱུར་ནས་མདའ་གཞུ་ བླངས་ཏེ་མདུན་ནས་རྒྱུག་པ་རྩོམ་པ་དང་།
བུད་མེད་རིན་པོ་ཆེ་ན་རེ། ལྷ་དྲང་སྲོང་འདི་དག་ནི་དཀའ་ཐུབ་ཅན་ལགས་ན་
ཅི་བགྱིད་ཐོངས་མཛོད་ཅེས་སྨྲས་ནས་བཏང་བས། དེ་དག་ཀྱང་བརྩོན་འགྲུས་
བརྩམས་ནས་མངོན་ཤེས་ལྔ་མངོན་དུ་བྱས་སོ། ། ཡང་རྒྱལ་པོ་དཔུང་དང༌
བཅས་པ་ནམ་མཁའ་ལ་འཕགས་ཏེ་བབས་པ་ན། རིའི་རྒྱལ་པོ་རི་རབ་ནི་
དཔག་ཚད་བརྒྱད་ཁྲི་ནི་འོག་ཏུ་གསེར་གྱི་ས་ལ་ཐུག་ལ། བརྒྱད་ཁྲི་ནི་ཆུའི་སྟེང་
དུ་འཐོན་ཏེ་དེ་ལྟར་འབུམ་དྲུག་ཁྲི་ཡོད་པ། ངོས་རེ་ལ་དཔག་ཚད་བརྒྱད་ཁྲི་རེ་
ཡོད་པ་སྟེ། ཁོར་ཡུག་ཏུ་དཔག་ཚད་སུམ་འབུམ་ཉི་ཁྲི་ཡོད་པ། རིན་པོ་ཆེ་སྣ་
བཞིའི་རང་བཞིན་མཛེས་པ་བལྟ་ན་སྡུག་པ་ཡིན་ནོ། ། དེའི་སྟེང་ན་སུམ་ཅུ་རྩ་
གསུམ་གྱི་ལྷ་རྣམས་གནས་ཤིང་དེ་དག་གི་སྲུང་མ་ལྔའོ། ། ཆུ་ལ་གནས་པའི་ཀླུ་
དང་ནི། ། གནོད་སྦྱིན་ལག་ན་ཡོལ་གོ་ཐོགས། ། ཕྲེང་ཐོགས་རྣམས་དང་རྟག་
མྱོས་དང་། ། རྒྱལ་ཆེན་བཞི་ཡི་ལྷ་རྣམས་སོ། ། ཆུ་གནས་པ་རྣམས་ཀྱིས་རྒྱལ་
པོ་ང་ལས་ནུའི་དཔུང་རྣམས་བཀག་པ་ན། འདི་དག་སུ་ཡིས་བཀག་ཅེས་ཟེར་
རོ། ། ལྷ་ཆབ་ན་གནས་པའི་ཀླུ་རྣམས་ཀྱིས་སོ་ཞེས་སྨྲས་པས། རྒྱལ་པོ་ན་རེ།
བདག་དུད་འགྲོ་རྣམས་དང་གཡུལ་འགྱེད་དམ། དེས་ན་འདི་དག་བདག་གི་
མདུན་ནས་འགྲོ་བར་གྱུར་ཅིག་ཅེས་བརྗོད་པས་ཀླུ་རྣམས་ཀྱང་དེའི་སྟུན་ནས་རྒྱུ་
བརབྱེད་དོ། ། དེ་ཡོལ་གོ་ཐོགས་པས་མཐོང་ནས་ཁྱོད་ཅི་ལ་རྒྱུག་ཅེས་སྨྲས་
པས། ཀླུ་རྣམས་ན་རེ། འདིར་མིའི་རྒྱལ་པོ་ཡོང་ངོ་ཞེས་ཟེར་རོ། ། དེར་ཡོལ་
གོ་ཐོགས་ཀྱི་ལྷ་རྣམས་དང་། ཀླུ་རྣམས་དྲིལ་ནས་དཔུང་གི་ཚོགས་དེ་ཟློག་པར་
བྱེད་དོ། ། དེ་རྒྱལ་པོས་རིག་ནས་སྔ་མ་ལྟར་འདི་དག་གི་སྔོན་ལ་རྒྱུག་པར་གྱུར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 367
ཅིག་བྱས་པས་ཡང་དེ་བཞིན་དུ་འགྲོ་བར་གྱུར་ཏོ། ། དེ་བཞིན་དུ་ཕྲེང་ཐོགས་
པ་དང་། རྟག་མྱོས་པ་དག་གིས་ཀྱང་འགེགས་པར་བྱེད་དེ། སྔ་མ་ལྟར་གྱུར་
ཏོ། ། དེ་ནས་རྒྱལ་ཆེན་རིགས་བཞིར་སླེབས་པ་ན། དེ་དག་གིས་བསམས་པ་
འདི་ནི་ངེས་པར་བསོད་ནམས་ཆེན་པོ་དང་ལྡན་པས་བདག་ཅག་རྣམས་ཀྱིས་
ཐུབ་པར་མི་འགྱུར་རོ་སྙམ་སྟེ། སུམ་ཅུ་རྩ་གསུམ་པ་རྣམས་ལ་སྐད་བཏང་ནས་
དེ་རྣམས་བཅས་པས་མཆོད་ཡོན་ཐོགས་ཏེ་བསུ་བར་བྱེད་དོ། ། དེར་རྒྱལ་པོ་
དཔུང་དང་བཅས་པ་རི་རབ་ཀྱི་རྩེར་འཛེག་པ་ནགས་ཚལ་སྔོ་ཞིང་སྔོ་བའི་ཕྲེང་
བའི་སྤྲིན་སྤུངས་པ་ལྟ་བུ་མཐོན་པོ་དག་ནས། གནོད་སྦྱིན་ལྷ་གནས་ལ་དྲིས་པ་
ན། དེ་ན་རེ། སུམ་ཅུ་རྩ་གསུམ་པའི་ཤིང་ཡོངས་འདུ་ས་བརྟོལ་ཞེས་བགྱི་བ་
ལགས་ཏེ། དབྱར་ཟླ་བ་བཞིར་ལྷ་རྣམས་དེར་འཚོགས་ནས་འདོད་པའི་ཡོན་
ཏན་ལྔ་འབྱོར་ཞིང་དགའ་བར་བྱེད་དོ། ། ལྷ་ཡང་དེར་བྱོན་ལ་འདོད་པའི་ཡོན་
ཏན་ལྔས་དགེས་པར་མཛོད་ཅིག་ཅེས་སྨྲས་པ་དང་། རྒྱལ་པོས་ཀྱང་རང་གི་
བློན་པོ་རྣམས་ལ་དེ་སྐད་ཅེས་སྟོན་པར་བྱེད་དོ། ། ཡང་རི་རབ་ཀྱི་སྟེང་ན་
དཀར་ཞིང་དཀར་བ་སྤྲིན་སྤུངས་པ་ལྟ་བུ་མཐོན་པོ་ཞིག་མཐོང་ནས་དྲིས་པས།
གནོད་སྦྱིན་ན་རེ། ཕ་གི་ནི་སུམ་ཅུ་རྩ་གསུམ་པའི་ལྷ་རྣམས་ཀྱི་མདུན་ས་ཆོས་
བཟང་ལགས་ཏེ། སུམ་ཅུ་རྩ་གསུམ་པ་དང་རྒྱལ་ཆེན་བཞིའི་རིས་ཀྱི་ལྷ་རྣམས་
དེར་འཚོགས་ནས་ལྷ་དང་མི་རྣམས་ཀྱི་དོན་སེམས་པར་བྱེད། འཇལ་བར་བྱེད།
ཉེ་བ་རྟོགས་པར་བགྱིད་དེ། ལྷ་ཡང་དེར་བཞུད་པར་འགྱུར་རོ་ཞེས་སྨྲས་པ་
དང་། ཡང་རྒྱལ་པོ་དེས་འཁོར་རྣམས་ལ་སྨྲ་བར་བྱེད་དོ། ། ཡང་སུམ་ཅུ་རྩ་
གསུམ་པའི་གནས་བལྟ་ན་སྡུག་ཅེས་བྱ་བ་ཆུ་ཞེང་དུ་དཔག་ཚད་ཉིས་སྟོང་ལྔ་
བརྒྱ་རེ་ཡོད་པ། གསེར་གྱི་ར་བ་རིམ་པ་བདུན་གྱིས་བསྐོར་བ། ར་བ་རེ་རེ་ལ་
འཕང་དུ་དཔག་ཚད་ཕྱེད་དང་གསུམ་ཡོད་པའོ། ། ར་བ་དེ་རྣམས་ལ་ལྕོག་རྣམ་



368 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ་བཞི་སྟེ། གསེར་དང་། དངུལ་དང་། བཻཌཱུརྱ་དང་། ཤེལ་ལས་བྱས་པ་
སྐར་ཁུང་ཡར་ལྟ་བ་དང་མར་ལྟ་བ་དག་ཡོད་པ། ས་ཕྱོགས་དག་ནི་ཤིན་ཏུ་བཀྲ་
བ། འཇམ་ཞིང་སྙོམ་པ། མནན་ན་ནེམ་ཞིང་བཏེག་ན་ཕར་གྱིས་བྱེད་པ།
ལྷའི་མེ་ཏོག་དུ་མ་རྙིང་པ་རྣམས་ནི་རླུང་གིས་འཕྱག་ལ། གསར་པ་རྣམས་
འགྲེམས་པར་བྱེད་པའོ། ། གྲོང་ཁྱེར་དེ་ལ་སྒོ་དགུ་བརྒྱ་དགུ་བཅུ་རྩ་དགུ་ཡོད་
པ། སྒོ་རེ་རེ་ན་གནོད་སྦྱིན་གོས་སྔོན་པོ་ཅན་གོ་ཆ་བགོས་པ། མདའ་གཞུ་རྐེད་
སྐོར་ཐོགས་པ་ལྔ་བརྒྱ་ལྔ་བརྒྱས་སྲུང་བར་བྱེད་དོ། ། གྲོང་ཁྱེར་དེའི་སྲང་གི་
སྲིད་དུ་ན་དཔག་ཚད་ཉིས་སྟོང་ལྔ་བརྒྱ་ཡོད་ལ། རྒྱར་དཔག་ཚད་བཅུ་གཉིས་
ཡོད་དེ། གསེར་ གྱི་བྱེ་མ་བརྡལ་བ། ཙནྡན་གྱི་ཆུས་ཆག་ཆག་བཏབ་པ།
གསེར་གྱི་དྲ་བས་བྲེས་པ། ཕྱོགས་ཀུན་ནས་རྫིང་བུ་སྣ་ཚོགས་ཡོད་པ། རྫིང་བུ་
རེ་རེ་ལ་རིན་པོ་ཆེ་སྣ་བཞིའི་ཕ་གུས་བསྐོར་བ། ལན་ཀན་བཞིས་ཀུན་ནས་བྲེས་
པ། བྱ་སྣ་ཚོགས་འདོད་དགུ་བསྒྱུར་བའི་སྒྲ་འབྱིན་པ། དཔག་བསམ་གྱི་ཤིང་
བཞིས་མཛེས་པར་བྱས་པ་ལས་ཇི་ལྟར་བསམས་པའི་བདེ་བ་འབྱུང་བ། རོ་
མཆོག་ཏུ་གྱུར་པའི་བཟའ་བ་དང་བཏུང་བས་ཀུན་གང་བ་རྣམས་ན་ལྷ་དང་ལྷ་
མོའི་ཚོགས་དག་རང་ གི་ བསོད་ནམས་ ཀྱི་འབྲས་བུ་ལོངས་སྤྱོད་པར་བྱེད་
པའོ། ། ཡང་ལྷའི་མདུན་ས་ཆོས་བཟང་ནི་སྲིད་དུ་དཔག་ཚད་སུམ་བརྒྱ།
རྒྱར་དཔག་ཚད་སུམ་བརྒྱ་སྟེ། མཛེས་པ་བལྟ་ན་སྡུག་པ། ཤེལ་གྱི་རྒྱུ་ལས་གྲུབ་
པ། དཔག་ཚད་ཕྱེད་དང་བཞི་གྱེན་དུ་འཕགས་པ། དེར་སུམ་ཅུ་རྩ་གསུམ་
པའི་ལྷ་རྣམས་ཀྱི་སྟན་བཤམས་ཏེ། ལྷའི་དབང་པོ་བརྒྱ་བྱིན་གྱི་སྟན་དང་། ཉེ་
དབང་སུམ་ཅུ་རྩ་གཉིས་ཀྱི་སྟན་ནི་སོ་སོར་བཤམས་ལ། རྒྱལ་པོ་ང་ལས་ནུའི་
སྟན་དེ་དག་གི་མཇུག་ཁོ་ནར་བཤམས་པ་མཐོང་ངོ་། ། དེར་མཆོད་ཡོན་གྱིས་
བསུ་ནས་བསོད་ནམས་ཀྱི་རྣམ་པར་སྨིན་པ་སུ་ཆེ་བ་དག་ནི་ནང་དུ་ཞུགས་ལ།



-
-
-
-
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 369
བསོད་ནམས་ཀྱི་མཐུ་ཆུང་བ་རྣམས་ཕྱི་རོལ་ན་འཁོད་དོ། ། དེར་རྒྱལ་པོ་ང་
ལས་ནུའི་སེམས་ལ། ལྷ་རྣམས་ཀྱི་དབང་པོ་བརྒྱ་བྱིན་གྱི་སྟན་ཕྱེད་བདག་ལ་
སྟབ་ན་ཅི་མ་རུང་སྙམ་པ་དང་། དེའི་མོད་ལ་བརྒྱ་བྱིན་གྱི་སྟན་ཕྱེད་བསྟབས་
ནས་དེ་ལ་འདུག་གོ། ། དེ་ལྟར་འདུག་པ་ན་ཁ་དོག་དང་བོང་ཚོད་དང་སྨྲ་
གསལ་དང་ཁྱད་པ་ཅུང་ཟད་ཀྱང་མེད་པར་གྱུར་ཏེ། འདི་ལྟར་བརྒྱ་བྱིན་ནི་
མིག་མི་འཛུམ་ལ། རྒྱལ་པོ་ནི་མིག་འཛུམ་པར་བྱེད་དོ། ། དེ་ལྟར་ང་ལས་ནུས་
སུམ་ཅུ་རྩ་གསུམ་པའི་ལྷ་རྣམས་ཀྱི་ནང་ན་འདུག་པ་ལ་བརྒྱ་བྱིན་སུམ་ཅུ་རྩ་དྲུག་
ཤི་འཕོས་པ་ལོན་ནོ། ། ཡང་དེའི་དུས་ན་ལྷ་རྣམས་ལ་ལྷ་མ་ཡིན་གྱི་གཡུལ་
འགྱེད་པ་བྱུང་སྟེ། གང་ཕམ་པའི་ཚེ་ནི་རང་རང་གི་སྒོ་བསྡོམས་ནས་ར་བའི་ཁ་
བསྐོར་ལ་འདུག་པར་བྱེད་དོ། ། དེའི་དུས་སུ་ནི་ལྷ་མ་ཡིན་རྣམས་དཔུང་གི་
ཚོགས་ཡན་ལག་བཞི་པོ་གོ་བསྐོན་ཏེ་ལྷའི་དབང་པོ་བརྒྱ་བྱིན་ལ་གཡུལ་འགྱེད་དུ་
བྱུང་བ་དང་། གནོད་སྦྱིན་རྣམས་ཀྱིས་བརྒྱ་བྱིན་ལ་སྨྲས་པ། ཀོའུ་ཤི་ཀ་མཁྱེན་
པར་མཛོད་ཅིག ལྷ་མ་ཡིན་རྣམས་བདེ་བར་མཆིས་པས་ཁྱོད་ཀྱི་བགྱི་བ་དང་
བཤམ་པ་གང་ལགས་པ་དེ་མཛོད་ཅིག དེར་བརྒྱ་བྱིན་དཔུང་གི་ཚོགས་དང་
བཅས་པ་གོ་བགོས་ནས་ལྷ་མ་ཡིན་ཅན་སྤང་བ་དང་། རྒྱལ་པོ་ང་ལས་ནུས་
མཐོང་ནས་སྨྲས་པ། བཞུགས་ཤིག་བདག་ཉིད་མཆིའོ་ཞེས་སྨྲས་པ་དང་། དེ་
བཞིན་མཛོད་ཅིག་ཅེས་སྨྲས་ནས་ང་ལས་ནུ་དཔུང་གི་ཚོགས་བྱེ་བ་བརྒྱད་འབུམ་
དང་བཅས་པ་སྟེང་གི་ནམ་མཁའ་ལ་འཕགས་ནས་གཞུ་རྒྱུད་ཀྱི་སྒྲ་སྒྲེངས་སོ། །
ལྷ་མ་ཡིན་དག་གིས་དེ་ཐོས་ནས་འདི་སུའི་གཞུ་རྒྱུད་ཀྱི་སྒྲ་ཡིན་ཞེས་སྨྲས་པ་དང་།
འདི་ནི་རྒྱལ་པོ་ང་ལས་ནུའི་གཞུ་རྒྱུད་ཀྱི་སྒྲའོ་ཞེས་ཟེར་བ་དང་། ཡང་ལྷ་དང་
ལྷ་མ་ཡིན་དག་ཆོས་ཉིད་ཀྱིས་གཡུལ་འགྱེད་པའི་ཤིང་རྟ། ནམ་མཁའ་ལ་མཐོ་
དམན་མེད་པར་ཐད་ཀར་གནས་པ་ལས། རྒྱལ་པོ་ང་ལས་ནུའི་ཤིང་རྟ་རྣམས་



370
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནི་ལྷ་མ་ཡིན་རྣམས་ཀྱི་སྟེང་གི་ནམ་མཁའ་ལ་འཕགས་ནས་འདུག་གོ། ། དེར་
ལྷ་མ་ཡིན་རྣམས་ན་རེ། བདག་ཅག་གི་ལྟག་གི་ནམ་མཁའ་ལ་འདུག་པ་འདི་
སུའི་ཡིན་ཞེས་སྨྲས་པ་དང་། མིའི་རྒྱལ་པོ་ང་ལས་ནུ་ཞེས་བྱ་བ་ཡིན་ནོ་ཞེས་
ཐོས་ནས་བསམས་པ་བདག་ཅག་གི་ལྟག་གི་ནམ་མཁའ་ལ་འགྲོ་བའི་སེམས་ཅན་
འདི་དག་ནི་བསོད་ནམས་ཀྱི་རྣམ་པར་སྨིན་པས་དབང་ཆེ་བར་གྲགས་པ་ཡིན་ནོ་
སྙམ་ནས། ལྷ་མ་ཡིན་དག་ཕམ་སྟེ་འཇིགས་སྐྲག་ཅིང་བཅོམ་པས་བྲོས་ཏེ་རང་
གི་གནས་སུ་ཞུགས་སོ། ། དེར་རྒྱལ་པོ་ན་རེ། གང་རྒྱལ་ཞེས་སྨྲས་པ་དང་།
བློན་པོ་རྣམས་ན་རེ། ལྷ་རྒྱལ་ལགས་སོ། ། དེར་རྒྱལ་པོའི་བསམ་པ་ལ། སུམ་
ཅུ་རྩ་གསུམ་པའི་རྒྱལ་པོ་བས་ང་ལྷག་གམ་སྙམ་ཞིང་། འདི་ལྟར་ང་ལ་གླིང་
བཞིའི་འབྱོར་བ་དང་། རིན་པོ་ཆེ་སྣ་བདུན་དང་། དཔའ་ཞིང་རྟུལ་ཕོད་པའི་
བུ་སྟོང་ཡང་ཡོད་ལ། ངའི་ཕོ་བྲང་དུ་རིན་པོ་ཆེའི་ཆར་པ་ཞག་བདུན་བབས་
ཤིང་། སུམ་ཅུ་རྩ་གསུམ་དུའང་བརྒྱ་བྱིན་གྱིས་སྟན་ཕྱེད་བསྟབས་པས་བདག་
ཁོ་ན་ལྷག་གོ ། དེའི་ཕྱིར་ང་ནི་ལྷ་རྣམས་ཀྱི་དབང་པོ་བརྒྱ་བྱིན་གནས་འདི་
ནས་ཕྱུང་ལ་བདག་ཁོ་ནས་ལྷ་དང་མི་རྣམས་ཀྱི་རྒྱལ་སྲིད་ཀྱི་དབང་ཕྱུག་ལ་
དབང་བྱའོ་སྙམ་པ་དང་། དེའི་སེམས་བསྐྱེད་མ་ཐག་ཏུ་རྒྱལ་པོ་ཆེན་པོ་ང་ལས་
ནུ་འབྱོར་བ་དེ་ལས་ཉམས་ཏེ་འཛམ་བུའི་གླིང་དུ་འོངས། ནད་ཚབས་ཆེན་
པོས་ཐེབས་ཏེ་སྡུག་བསྔལ་མི་བཟད་པ་འཆི་བ་ལ་ཐུག་པ་མྱོང་ངོ༌། ། དེ་ནས་ང་
ལས་ནུའི་བློན་པོ་དང་རྩིས་པ་དང་འཁོར་རྣམས་ཀྱིས་རྒྱལ་པོ་ལ་སྨྲས་པ། ལྷ་
འདས་པའི་ཚེ་གཞན་དག་ན་རེ། རྒྱལ་པོ་ང་ལས་ནུས་འགྲོངས་པའི་དུས་སུ་ཇི་
སྐད་གསུང་ཞེས་འདྲི་བ་བྱུང་ན་ལན་ཇི་ལྟར་དུ་བཏབ་པར་བགྱི་ཞེས་དྲིས་པ་
དང་། རྒྱལ་པོ་ན་རེ། ཤེས་ལྡན་དག་དེ་ལྟར་འདྲི་བ་བྱུང་ན། ང་ལས་ནུ་ནི་
རིན་པོ་ཆེ་སྣ་བདུན་དང་ལྡན་ཞིང་། བུ་སྟོང་ཚང་ལ། གླིང་བཞི་དང་སུམ་ཅུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 371
རྩ་གསུམ་དུ་བརྒྱ་བྱིན་གྱི་སྟན་ཕྱེད་ཀྱི་བདག་པོ་བྱས་པས་ཀྱང་ཆོག་མ་ཤེས་པས་
ནོངས་བཞིན་དུ་ཚེ་འཕོས་ཞེས་སྨྲོས་ཤིག་ཅེས་ཟེར་ཞིང་ཚིགས་སུ་བཅད་པ།
ཀན་པ་ཎིའི་ཆར་ཕབ་ཀྱང་། ། འདོད་པ་དག་ལ་ངོམས་པ་མེད། ། མཁས་
པས་འདོད་པ་མནོག་ཆུང་ཞིང་། ། སྡུག་བསྔལ་མང་པོ་ཤེས་ནས་ནི། ། ལྷ་ཡི་
འདོད་པ་རྣམས་ལ་ཡང་། ། དགའ་བར་འགྱུར་བ་མེད་པ་ཉིད། ། ཡང་དག་
རྫོགས་པའི་སངས་རྒྱས་ཀྱི། ། ཉན་ཐོས་སྲིད་པ་ཟད་ལ་དགའ། ། གངས་ཀྱི་རི་
དང་མཉམ་པ་ཡི། ། གསེར་གྱི་རི་བོར་གྱུར་ཀྱང་ནི། ། གཅིག་གི་ནོར་བུའང་
དེས་མི་ཕོད། ། མཁས་པས་དེ་ལྟར་ཤེས་པར་བྱ། ། གང་ཞིག་གཞི་འདིས་སྡུག་
བསྔལ་རྟོག་པ་དེ། ། འདོད་པ་དག་ལ་གཞན་ཡང་ཇི་ལྟར་དགའ། ། འཇིག་
རྟེན་ནོར་དག་ཟུག་རྔུར་རྟོགས་ནས་ནི། ། བསྟན་པས་དེ་ཉིད་གདུལ་ཕྱིར་
བསླབ་པར་བྱ། ། ཞེས་གསུངས་ལ། ཡང་། ཡབ་སྲས་མཇལ་བ་ལས་ནི།
རྒྱལ་པོ་དང་། ཡུལ་འཁོར་གྱི་མི་རྣམས་ཀྱིས་གླུ་དབྱངས་ཀྱིས་ཚིགས་སུ་བཅད་
པ་འདི་སྨྲས་སོ། ། བདག་ཅག་རྣམས་ཀྱི་རྒན་རབས་ལས། ། མི་ཡི་བདག་པོ་
རྫུ་འཕྲུལ་ཆེ། ། མྱ་ངན་བྲལ་ཞིང་གྲགས་ཆེན་ལྡན། ། ང་ལས་ནུ་ཞེས་བྱ་བ་
བྱུང་། ། དེ་ན་ཁྱོད་དཔུང་བཞོན་པར་བཅས། ། གཡོག་བཅས་མཐོ་རིས་
འཇིག་རྟེན་བཞུད། ། མི་དབང་གཙོ་བོ་ལྷ་གནས་བཞུགས། ། ཆོས་ཀྱིས་ས་
ཡང་སྐྱོང་ཞེས་ཐོས། ། དེས་སྨྲས་མི་ཡི་བདག་པོ་དེ། ། མི་རྟག་ཉེན་ཏེ་ཕོངས་
པར་གྱུར། ། བདེ་བ་སྟོར་ཏེ་སྡུག་བསྔལ་ཐོབ། ། རྒྱལ་པོ་དེ་ནི་ཁོ་བོ་ཡིན། །
དེས་སྨྲས་སྐྱེ་བོ་ཐམས་ཅད་ཀྱིས། ། ཐལ་མོ་སྦྱར་ཏེ་རྐང་པར་གཏུགས། ། རྒྱལ་
པོ་བདག་ཅག་ཅི་བརྗོད་པ། ། ཡ་མཚན་ངོ་མཚར་བཀའ་སྩལ་གསོལ། ། དེས་
སྨྲས་རྒྱལ་པོ་ལྷ་ལས་ཉམས། ། སྡུག་བསྔལ་རྙེད་པའི་ངོ་མཚར་ཉོན། ། ཡུན་
རིང་བདེ་བར་འདོད་པ་ཡི། ། མིས་ནི་རྟག་ཏུ་བག་ཡོད་བྱ། ། ང་ལས་ནུ་བ་



372
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྒྱལ་པོའི་མཆོག ། རྒྱལ་པོས་གླིང་བཞི་རབ་བརྟན་ནས། ། འདོད་པས་
ལོངས་སྤྱོད་མཆོག་ལྡན་ཏེ། ། འདོད་པས་མ་ངོམས་དེ་འདས་སོ། ། དེ་ཡི་ཁྱིམ་
དུ་ཞག་བདུན་དུ། ། དབྱིག་གི་དྲྭ་བའི་ཆར་པ་བབས། ། གླིང་བཞི་པ་ལ་རབ་
བསྟན་ནས། ། འདོད་པས་མ་ངོམས་དེ་བྱིངས་སོ། ། ལྷ་ཡི་དབང་པོ་བརྒྱ་བྱིན་
གྱི། ། སྟན་ཕྱེད་ལ་ནི་རྒྱལ་པོ་འདུག ། ཀུན་ཏུ་རྟོག་པའི་རྟོག་པས་བརླག །
བདག་འདོད་ང་རྒྱལ་བཅོམ་ནས་རྒྱུད། ། མི་མཁས་འཁོར་བའི་རྒྱ་མཚོའི་
འདིར། ། འགྲོ་བ་དག་ཏུ་ཡང་ནུབ་སྟེ། ། འདོད་པ་རབ་ཏུ་བསྟེན་བྱས་
ན། ། རྒྱལ་བས་བསྔགས་པས་ངོམས་མི་རྙེད། ། རྨི་ལམ་རྨིས་པའི་ཆུ་ལྟ་
བུར། ། འཐུངས་ཀྱང་ངོམས་པར་མི་འགྱུར་བ། ། དེ་ལྟར་འདོད་པའི་ལོངས་
སྤྱོད་རྣམས། ། བསྟེན་ན་ངོམས་པར་མི་འགྱུར་རོ། ། བློ་གྲོས་ལྡན་པ་གང་དག་
གིས། ། ཤེས་པས་མུན་པ་རྣམ་བསལ་ཏེ། ། ངོམས་པར་བྱ་ཕྱིར་བཅོམ་ལྡན་གྱི།།
འཕགས་པའི་ཤེས་རབ་ཡང་དག་རྟོག ། སྲིད་པ་རྣམ་བཤིག་བློ་གྲོས་ཅན། །
རྒ་དང་ཤི་དང་སྐྱེ་ལ་རྟོག ། སྲེད་པ་རབ་ཏུ་སྤངས་ནས་སུ། ། སྲིད་པ་སྤངས་
ཏེ་ལེན་མི་བྱེད། ། ཚོར་བའི་རྣམ་པ་མེ་འདྲར་རིག ། རེག་པའང་མེ་འདྲར་
རིགནས་ནི། ། ཚོར་བ་འཕགས་པ་མ་ཡིན་དང་། ། རེག་པ་དེ་ལ་སྲེད་མི་
བྱེད། ། རོལ་མོ་སིལ་སྙན་བརྡུངས་པ་ལྟར། ། ཡུལ་དང་དབང་པོ་མི་ཕྱེད་
དེ། ། རྒྱལ་བསྟན་བྱེད་པ་དབང་པོ་རྟོགས། ། རང་བཞིན་མཐོང་བ་དབང་པོ་
འདོར། ། སྐྱེ་མཆེད་དྲུག་པོ་ཡོད་མིན་ཡང་། ། གཟུགས་དང་འབྲེལ་པར་ཡིད་
བསྐྱོད་དོ། ། རྣམ་པ་ཤེས་པས་བརྟགས་པའི་ཕྱིར། ། ཚོར་བ་ཀུན་ཏུ་རྟོག་ཅེས་
བརྗོད། ། དེ་ལྟར་རིག་ནས་འཕགས་པ་རྣམས། ། སྲིད་འདི་རྒྱུན་ལ་ཡིད་མི་
རྟོག ། ཤེས་རབ་འཕགས་པས་ངོམས་གྱུར་ཏེ། ། ཤིང་མེད་མེ་བཞིན་ཞི་བར་
འགྱུར། ། སྲིད་པ་མི་རྟག་བསྟན་བྱ་སྟེ། ། རྒྱལ་པོ་ཡུལ་འཁོར་མིར་བཅས་



-
-
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 373
ལ། ། ང་ནུས་དེ་སྐད་ལུང་བསྟན་ནས། ། མི་ཡི་བདག་པོ་ནུབ་བར་གྱུར། །
དེ་ལྟར་རྒྱལ་པོ་ཆེན་པོ་ང་ལས་ནུ་དེ་ནི་རྒྱལ་སྲིད་ཀྱི་དབང་ཕྱུག་ཆེན་པོ་ལ་དབང་
བྱས་ཏེ། རིན་པོ་ཆེ་སྣ་བདུན་དང་། གླིང་བཞི་དང་། གསེར་གྱི་རི་བདུན་
ནས་སུམ་ཅུ་རྩ་གསུམ་པའི་གནས་སུ་བརྒྱ་བྱིན་གྱི་སྟན་ཕྱེད་ལ་འདུག་སྟེ། ལྷ་
དང་མིའི་དབང་ཕྱུག་ལ་མངའ་བསྒྱུར་ཞིང་། རིན་པོ་ཆེ་སྣ་བདུན་དང་། གོས་
ལ་སོགས་པའི་ཆར་པ་དེ་ལྟར་བབས་ཀྱང་། དེ་དག་གིས་ཆོག་མ་ཤེས་ཤིང་མ་
ངོམས་བཞིན་དུ་འཆི་བར་གྱུར་ཏོ། ། དེ་ལྟ་བས་ན་དབང་ཕྱུག་གི་དྲེགས་པ་
སྤངས་ཏེ་བག་ཡོད་པར་བྱའོ། ། དེ་ཡང་འདི་ལྟར་མིའི་འཇིག་རྟེན་དུ་སྐྱེས་པ་
རྣམས་ནི་འདོད་པའི་ཡོན་ཏན་ལྔས་ཆོག་མི་ཤེས་པར་འཆི་བ་ནི་ཤིན་ཏུ་མང་སྟེ།
ཆོག་ཤེས་པའི་མི་ནི་ཤིན་ཏུ་ཉུང་བར་རིག་པར་བྱའོ། ། དེ་ནས་རྒྱལ་པོ་ང་ལས་
ནུས་བསྟན་པ་མེད་པའི་མཆོད་སྦྱིན་རྒྱ་ཆེན་པོ་བཏང་ནས་ཚིགས་སུ་བཅད་དེ་
སྨྲས་པ། འཇིག་རྟེན་ཕ་རོལ་ཡ་ང་ཞིང་། ། ཚེ་ཐུང་བ་ནི་ཤེས་བྱས་ནས། །
བསོད་ནམས་དག་ནི་བྱ་བ་སྟེ། ། བསོད་ནམས་མ་བྱས་སྡུག་བསྔལ་འགྱུར། །
དེ་བས་བསོད་ནམས་འདོད་པ་ཡིས། ། སྦྱིན་པ་ཚུལ་བཞིན་བཏང་བྱས་ན། །
འཇིག་རྟེན་འདི་དང་ཕ་རོལ་དུ། ། སྦྱིན་པ་བྱས་པ་དགའ་བར་འགྱུར། ། ཞེས་
སྨྲས་སོ། ། དེར་ཡུལ་མི་ཐམས་ཅད་ཀྱིས་རྒྱལ་པོ་ང་ལས་ནུ་འཆི་ལ་ཐུག་གོ་ཞེས་
ཐོས་ནས་ཐམས་ཅད་འཚོགས་པ་དང་། རྒྱལ་པོས་དེ་རྣམས་ལ་འདོད་པ་
རྣམས་ཀྱི་ཉེས་དམིགས་ཀྱི་གཏམ་དང་། འདོད་པ་ལ་སྨད་པ་དང་། ཁྱིམ་ན་
གནས་པའི་ཉེ་དམིགས་རྣམས་བཤད་དེ། དེ་ཐོས་པས་རབ་ཏུ་མང་པོ་དག་
འདོད་པ་དང་ཁྱིམ་སྤངས་ཏེ་རབ་ཏུ་བྱུང་ནས་ཚངས་པའི་གནས་བཞི་བསྒོམས་
ཏེ་ཚངས་པའི་གནས་སུ་སྐྱེས་སོ། ། དེ་ལྟར་རྒྱལ་པོ་ང་ལས་ནུས་རྒྱལ་སྲིད་
གཞོན་ནུ་རྩེ་བས་རྒྱལ་མཚན་དང་། འཛམ་བུའི་གླིང་གི་རྒྱལ་མཚན་ཆེན་པོ་



374
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་། གླིང་བཞི་དང༌། གསེར་གྱི་རི་བདུན་དང་། སུམ་ཅུ་རྩ་གསུམ་དུ་སོང་
སྟེ་གནས་པའི་བར་དག་ལ་བརྒྱ་བྱིན་བརྒྱ་དང་བཅུ་བཞི་ ཤི་འཕོས་པ་ལོན་
ནོ། ། ལྷ་རྣམས་ཀྱི་དབང་པོ་བརྒྱ་བྱིན་གྱི་ཚེའི་ཚད་ནི། མི་རྣམས་ཀྱི་ལོ་བརྒྱ་
གང་ཡིན་པ་དེ་ནི་སུམ་ཅུ་རྩ་གསུམ་པའི་ལྷ་རྣམས་ཀྱི་ཉིན་ཞག་གཅིག་ཡིན་
ནོ། ། ཉིན་ཞག་དེ་སུམ་ཅུ་ལ་ཟླ་བ་གཅིག ཟླ་བ་བཅུ་གཉིས་ལ་ལོ་གཅིག་ཏུ་
བརྩིས་བའི་ལོ་སྟོང་ནི་སུམ་ཅུ་རྩ་གསུམ་པའི་ལྷ་རྣམས་ཀྱི་ཚེ་ཚད་ཡིན་ཏེ། ། དེ་
ལ་མིའི་ལོར་བགྲངས་ན་ལོ་བྱེ་བ་ཕྲག་གསུམ་དང་དྲུག་འབུམ་ཡོད་དོ། ། རྒྱལ་
པོ་ང་ལས་ནུ་ལ་སྟན་ཕྱེད་སྟོབ་པའི་བརྒྱ་བྱིན་དེ་ནི་དགེ་སློང་འོད་སྲུང་ཡིན་
ནོ། ། དེའི་དུས་ཀྱི་རྒྱལ་པོ་ང་ལས་ནུ་གང་ཡིན་པ་དེ་ནི་ད་ལྟར་ང་ཉིད་ཡིན་
ནོ། ། དེ་ལྟར་སེམས་ཅན་དེ་སྙེད་ཅིག་ལ་ངས་ཕན་བཏགས་ཀྱང་། སངས་
རྒྱས་ཀྱི་རྒྱུ་ཙམ་མམ་ཚོགས་ཙམ་ཡིན་ནོ་ཞེས་གསུངས་སོ། ། ཡང་རྒྱལ་པོ་ང་
ལསནུ་དེས་སྔོན་ལས་ཅི་ཞིག་བགྱིས་པས་དེ་ལྟར་གྱུར་ཞེ་ན། འདི་ལྟར་སྔོན་
བྱུང་བ་འདས་པ་སངས་རྒྱས་ཐམས་ཅད་ཟིལ་གནོན་ཞེས་བྱ་བ་བྱོན་ནོ། ། དེའི་
དུས་ན་ཚོང་དཔོན་གྱི་བུ་ཞིག་རིན་པོ་ཆེ་སྣ་བཞིའི་མེ་ཏོག་ཐོགས་ནས་གཞོན་ནུ་
དེས་སངས་རྒྱས་མཐོང་ནས་རབ་ཏུ་དད་པས་མེ་ཏོག་གཏོར་རོ། ། དེ་དག་ཀྱང་
བཅོམ་ལྡན་འདས་ཀྱི་བྱིན་རླབས་ཀྱིས་མེ་ཏོག་དེ་དག་ཤིང་རྟའི་ཕང་ལོ་ཙམ་དུ་
གྱུར་ཏེ། གཤེགས་པ་ན་ཕྱི་བཞིན་འགྲོ་ལ་བཞུགས་པ་ན་མེ་ཏོག་དེ་དག་ཀྱང་
འདུག་པར་གྱུར་ཏོ། ། དེའི་ཚེ་རབ་ཏུ་དད་ནས་ཚིགས་སུ་བཅད་པ། སྦྱིན་པ་
ཆེན་པོར་གྱུར་པ་འདི་ཡིས་ནི། ། འགྲོ་བའི་ནང་དུ་རང་བྱུང་སངས་རྒྱས་
ཤོག ། བརྒལ་ནས་སྔོན་གྱི་རྒྱལ་བས་མ་བསྒྲལ་བའི། ། སྐྱེ་བོའི་ཚོགས་རྣམས་
བདག་གིས་སྒྲོལ་གྱུར་ཅིག ། དྲང་སྲོང་ཆེ་ཀུན་ཟིལ་གནོན་བཅོམ་ལྡན་ལ། །
ང་ཡིས་གསེར་གྱི་མེ་ཏོག་བཟང་གཏོར་ནས། ། གོ་འཕང་མཆོག་འདི་འདོད་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 375
ནས་དེ་ཡི་ཚེ། ། ང་ཡིས་སྨོན་ལམ་རྒྱ་ཆེན་བཏབ་པ་ཡིན། ། བསོད་ནམས་དེ་
ཉིད་ཀྱི་ནི་རྣམ་སྨིན་གྱིས། ། ལེགས་མཐོང་ཆེན་པོ་ང་ཡི་གྲོང་ཁྱེར་ཡང་། །
གསེར་ལས་བྱས་པ་དགའ་དགའ་ལྟར་སྡུག་པ། ། ཕོ་བྲང་རྩ་ཅན་ཞེས་ནི་བྱ་
བར་གྱུར། ། དེ་ལྟར་ཚོང་དཔོན་གྱི་བུ་དེས་མེ་ཏོག་ཕུལ་བའི་རྣམ་སྨིན་གྱིས་ཕོ་
བྲང་དུ་ཞག་བདུན་དུ་རིན་པོ་ཆེའི་ཆར་བབས་པར་གྱུར་ཏོ། ། གཞན་ཡང་རྒྱལ་
པོ་ང་ལས་ནུ་དེས་སྔོན་འབྲུ་འཚོང་བ་ཞིག་ཏུ་གྱུར་པ་ན་ཕོ་བྲང་ཉེར་ལྡན་ཞེས་བྱ་
བར་ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ཞེས་བྱ་བ་བྱོན་
ཏེ། ། དེ་ལ་རབ་ཏུ་དད་པས་སྲན་མ་སྤར་མོ་གང་གཏོར་བ་ན་འབྲུ་མ་བཞི་ལྷུང་
བཟེད་དུ་སོང་ངོ༌། ། དེར་ཚོང་པ་དེ་རབ་ཏུ་དགའ་ནས་སྨོན་ལམ་གྱི་ཚིག་སྔ་མ་
ལྟར་བཏབ་བོ། ། དེའི་ཚེ་སྲན་མ་ཐམས་ཅད་ལྷུང་བཟེད་དུ་སོང་ན་ནི་ལྷ་དང་
མི་ཐམས་ཅད་ཀྱི་དབང་ཕྱུག་ཏུ་འགྱུར་བ་ལས། བཞི་པོའི་རྣམ་པར་སྨིན་པས་
གླིང་བཞི་དང་། འབྲུ་གཅིག་ཁ་ཁྱུར་ལ་ཕོག་པས་སུམ་ཅུ་རྩ་གསུམ་པའི་དབང་
ཕྱུག་ཁྱེད་ལ་ལོངས་སྤྱོད་པར་གྱུར་ཏོ། ། དེའི་དུས་ཀྱི་འབྲུ་འཚོང་གང་ཡིན་པ་
དེ་ན་རྒྱལ་པོ་ང་ལས་ནུ་ཡིན་ཏེ། དེ་ལྟར་བཅོམ་ལྡན་འདས་ལ་བྱ་བ་བྱས་པ་ནི་
ཤིན་ཏུ་འབྲས་བུ་ཆེ་བའོ་ཞེས་གསུངས་སོ། །
ཐམས་ཅད་སྒྲོལ་གྱི་རྣམ་པར་ཐར་པ་འདི་ལྟ་སྟེ། སྔོན་བྱུང་བ་
བསྐལ་པ་གྲངས་མེད་པ་ན་ ཐམས་ཅད་ཅེས་བྱ་བའི་གྲོང་ཁྱེར་དུ། རྒྱལ་པོ་
ཐམས་ཅད་ཀྱི་བཤེས་གཉེན་ཞེས་བྱ་བ་ཤིན་ཏུ་འབྱོར་ཅིང་རྒྱས་པ་བཙུན་མོ་ཉི་
ཁྲིས་བསྐོར་བ་ཡིན་ཡང་། སྲས་མེད་པས་རང་གི་ལྷ་དག་ལ་གསོལ་བ་བཏབ་
པས། བཙུན་མོ་གནང་ཆེན་མ་ལ་སྲས་གཅིག་བཙས་ཏེ། གཟུགས་བཟང་ཞིང་
མཛེས་པ་བལྟ་ན་སྡུག་པ་བཀྲ་ཤིས་པའི་མཚན་མ་དུ་མ་དང་བཅས་བ་ཞིག་བྱུང་
བས། རབ་ཏུ་དགའ་སྟེ་མ་བརྒྱད་ཀྱིས་ལེགས་པར་བསྐྱངས་ནས་ལོ་བཅུ་དྲུག་



-
-
-
༡
376 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལོན་པ་དང་། རིག་པ་དང་བཟོའི་ཁྱད་པར་ཐམས་ཅད་ལ་མཁས་ཤིང་། ཡབ་
དང་ཡུམ་ལ་ཤིན་ཏུ་གུས་པས་རིམ་གྲོ་བྱེད་དོ། ། ཐམས་ཅད་ཀྱི་བཤེས་གཉེན་
གྱི་སྲས་ཡིན་པས་མཚན་ཡང་རྒྱལ་བུ་ཐམས་ཅད་སྒྲོལ་ཞེས་བཏགས་ཏེ། རྒྱལ་
བུདེ་ཆུང་ངུ་ནས་སྦྱིན་པ་ལ་དགའ་ཞིང་སེམས་ཅན་ལ་སྙིང་བརྩེ་བས་ཚིག་འདི་
སྐད་སྨྲ་བ་ནི། གང་མི་ཤེས་པ་གཏི་མུག་ཅན་དག་ནི་སྦྱིན་པ་ལ་མི་དགའ་བས་
བདག་གིས་བདག་བསླུས་ཏེ་ཕན་པའི་དོན་མེད་ཀྱི། མཁས་པ་ཤེས་རབ་ཅན་
རྣམས་ནི་སྦྱིན་པ་དག་སྦྱིན་པས་འཕགས་པ་རྣམས་དགེས་ཤིང་སངས་རྒྱས་
ཐམས་ཅད་ཀྱིས་བསྔགས་པའོ་ཞེས་རྟག་པར་སྨྲའོ། ། དེ་ནས་གཞོན་ནུ་དེ་ཆེར་
སྐྱེས་ནས་རྒྱལ་ཕྲན་ཞིག་གི་བུ་མོ་རྒྱགས་སྦྱིན་མ་ཞེས་བྱ་བ་ཁྱིམ་ཐབ་ཏུ་བླངས་
ནས། ཁྱེའུ་སྲམ་སྣ་འཛིན་ཞེས་བྱ་བ་དང་། བུ་མོ་དྲྭ་བ་ཅན་ཞེས་བཏགས་
སོ། ། དེ་ནས་རྒྱལ་བུ་དེ་སྦྱིན་པའི་དོན་སེམས་པས་རྒྱལ་པོ་ལ་ཞུས་པ། ཡབ་
རྒྱལ་པོ་བདག་ནི་རྩེད་མོ་ལ་མཆིའོ་ཞེས་གསོལ་པ་བཞིན་གནང་ནས་དེར་ཕོ་བྲང་
ནས་བྱུང་བ་དང་། བརྒྱ་བྱིན་གྱིས་ལོང་ཞིང་ལྐུགས་པ་ཞིག་ཏུ་སྤྲུལ་ཏེ་སྒོ་ཁང་དུ་
འདུག་ནས་བསླངས་པ་དང་། རྒྱལ་པོ་དེའི་ཡིད་ཕྱུང་ནས་ནང་དུ་ལོག་སྟེ་མྱ་
ངན་ཆེན་པོས་ནོན་པ་ན། རྒྱལ་པོ་ཆེན་པོ་ན་རེ། གཞོན་ནུ་ཁྱོད་རྩེ་ཞིང་ལྟད་
མོ་ལ་བཏང་ན་འདི་ལྟར་མྱ་ངན་བྱེད་པ་སྟེ་ཞེས་དྲིས་པའི་ལན་དུ། འདི་ལྟར་
ཉམ་ཐག་ཅིང་དབུལ་བའི་སྐྱེ་བོ་མཐོང་ཡང་སྦྱིན་པའི་དངོས་པོ་མ་མཆིས་པས་
ཡབ་ལ་ བདག་ ཞུ་ བ་ ཞིག་ མཆིས་ན་ གནང་ངམ་ཞེས་ གསོལ་ པའི་ ལན་ དུ།
གཞོན་ནུ་ཁྱོད་ཅི་དང་ཅི་འདོད་པ་དེ་སྨོས་ཤིག་སྦྱིན་པར་བྱའོ་ཞེས་སྨྲས་སོ། །
དེས་འདི་སྐད་ཅེས་གསོལ་ཏོ། ། བདག་ནི་རྒྱལ་པོ་ལ་མངའ་བའི་བང་མཛོད་ན་
རིན་པོ་ཆེ་མཆིས་པ་རྣམས་སྒོ་བཞི་དང་ཚོང་དུས་སུ་སྤུངས་ཏེ། སློང་མོ་བ་དག་
གི་ཡིད་ལ་རེ་བ་རྫོགས་པར་བྱེད་པར་འཚལ་ལོ་ཞེས་གསོལ་བ་དང་། གཞོན་ནུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 377
ཁྱོད་ཅི་དགའ་བ་དག་ཡིད་དང་མི་འགལ་བར་གནང་ངོ་ཞེས་སྨྲས་སོ། ། དེར་
གཞོན་ནུས་བློན་པོ་རྣམས་ལ་བསྒོ་ནས་ནོར་རྣམས་ཕྱིར་ཕྱུང་སྟེ་སྦྱིན་པ་བཏང་
བས་ཕྱོགས་མཚམས་ཀུན་ཏུ་གྲགས་པ་སྙན་པས་ཁྱབ་པར་གྱུར་ནས། སློང་མོ་
བ་དག་དཔག་ཚད་ཁྲིའི་ཕ་རོལ་ནས་ཀྱང་འདུས་པར་གྱུར་པ་རྣམས་ལ་ཇི་ལྟར་
འདོད་པ་དག་གིས་ཚིམ་བར་བྱས་སོ། ། དེའི་ཚེ་རྒྱལ་པོ་དེའི་དགྲ་ཟླར་གྱུར་
པའི་རྒྱལ་པོ་ཞིག་ཡོད་པས་ཐོས་ནས། རང་གི་བློན་པོ་རྣམས་བོས་ནས་འདི་
ལྟར། རང་གི་དགྲ་ཟླར་གྱུར་པའི་རྒྱལ་ཕྲན་དྲུག་ཅུ་དང་། གྲོང་ཁྱེར་ཆེན་པོ་
བརྒྱད་བརྒྱ་དང་བཅས་པས་བལ་གྱི་གླང་པོ་ཆེ་ལྔ་བརྒྱའི་བདག་པོ། བློན་པོ་
བཞི་སྟོང་གིས་བསྐོར་བ། རབ་ཏུ་གཞོམ་པར་དཀའ་བ་འདི་ནི་གླང་པོའི་
མཆོག་མེ་ཏོག་པདྨའི་སྟེང་ནས་འགྲོ་བ། བཀྲ་ཤིས་ལྡན་ཞེས་བྱ་བ་མེ་ཏོག་ཀུ་མུ་
ཏ་དང་ཁ་བ་དང་དངུལ་དང་སྤྲིན་དཀར་པོའི་མདོག་ཅན་མཆེ་བ་དྲུག་དང་ལྡན་
པ། གླང་པོ་ཆེ་ས་སྲུང་གི་བུ་ལྟར་འགྱིང་ཞིང་འགྲོ་བ་ཞིག་ཡོད་དེ། དེས་དགྲ་
ཟླ་ཐམས་ཅད་ཕམ་པར་བྱེད་ཀྱི། ཁྱེད་རྣམས་སོང་ལ་རྒྱལ་བུ་ཐམས་ཅད་སྒྲོལ་
ཞེས་བྱ་བ་ཅི་བསླང་བ་སྟེར་བར་ནུས་པ་ཡོད་ཟེར་གྱི། དེ་ལ་གླང་པོའི་མཆོག་དེ་
སློངས་ལ་ཤོག་ཅིག དེ་ཁུགས་ན་ནི་རང་ཉིད་རྒྱལ་པར་འགྱུར་ཞིང་། ཁྱེད་
རྣམས་ལའང་བྱ་དགའ་སྦྱིན་ནོ་ཞེས་སྨྲས་པ་དང་། བློན་པོ་དག་གིས་ནི་འགྲོ་
ནུས་པ་སུ་ཡང་མ་བྱུང་ལ། དེའི་ཕྱོགས་ན་གནས་པའི་བྲམ་ཟེ་བརྒྱད་ལྷགས་
ནས་ཀྱེ་རྒྱལ་པོ་ཆེན་པོ་བདག་ཅག་གི་འཚལ་གྱི་རྒྱགས་སྦྱོར་ཅིག་ཅེས་སྨྲས་
སོ། ། དེར་རྒྱལ་པོས་རྒྱགས་སྦྱར་ཞིང་བྱ་དགའ་ཡང་ཁས་བླངས་ནས། བྲམ་
ཟེ་བརྒྱད་པོ་འཁར་བ་ཐོགས་ཏེ་ལ་ལུང་འགྲོད་ནས་ཐམས་ཅད་ཅེས་བྱ་བའི་གྲོང་
ཁྱེར་དེར་སོང་ནས། རྒྱལ་པོའི་སྒོར་འཁར་བ་ལ་ཨོཾ་ཚུགས་བཅས་ཏེ་རྐང་པ་ཡ་
གཅིག་གིས་འགྲེང་ཞིང་སྡོད་དོ། ། དེར་སྒོ་སྲུང་བ་དག་གིས་མཐོང་ནས་ནང་དུ་



378 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོང་སྟེ་གཞོན་ནུ་ལ་སྨྲས་པ། ཕྱི་རོལ་ན་བྲམ་ཟེ་བརྒྱད་མཆིས་ཏེ་ཐག་རིང་པོ་
ནས་རེ་བ་དང་བཅས་པས་སློང་དུ་མཆིས་སོ་ཞེས་ཟེར་རོ། ། དེར་གཞོན་ནུ་
ཡིད་དགའ་སྟེ་ཕྱིར་བསུ་ནས་ཕྱག་བྱས་ཏེ། ཁྱེད་གང་ཕྱོགས་ནས་ཡོང་། ལམ་
དུ་ཉོན་མ་མོངས་སམ། ཅི་ཞིག་འདོད་པ་སྨྲོས་ཤིག་ཅེས་སྨྲས་པའི་ལན་དུ།
རྒྱལ་རིགས་གཞོན་ནུ་ཁྱོད་རྒྱལ་བར་གྱུར་ཅིག ལྷ་མིན་ལྷར་བཅས་འཇིག་རྟེན་
དུ། ། ཁྱོད་ནི་ཐམས་ཅད་གཏོང་ཞེས་གྲགས། ། ཁྱོད་ཀྱིས་གླང་པོའི་མཆོག་
འདི་ནི། ། བདག་ཅག་རྣམས་ལ་སྩལ་བ་རིགས། ། འདི་ལྟར་རྒྱལ་བུ་ཁྱོད་ཕ་
རོལ་པོ་ཅི་སློང་ཡང་དེའི་ཡིད་ཚིམ་པར་མཛད་ཅེས་སྙན་པའི་གྲགས་པས་ས་སྟེང་
ཁྱབ་ཅིང་། ལྷའི་སྲས་དམ་པ་ཁྱེད་ཅི་སྨྲ་ཡང་བརྫུན་མི་མངའ་བས་མེ་ཏོག་
པདྨའི་སྟེང་ནས་འགྲོ་བའི་གླང་པོའི་མཆོག་བཀྲ་ཤིས་ལྡན་དེ་གནང་བར་མཛོད་
ཅིག་ཅེས་པ་དང་། རྒྱལ་བུ་ན་རེ། གླང་པོ་འདི་ནི་རྒྱལ་བོས་གཅེས་ཤིང་གནོང་
བ་ཡིན་ཏེ། གལ་ཏེ་ཁྱེད་ལ་བྱིན་ན་རྒྱལ་པོའི་དགོངས་པ་དང་འགལ་བས།
དེའི་རྐྱེན་གྱིས་བདག་ཡུལ་ནས་བསྐྲད་དུ་དོགས་སོ་ཞེས་སྨྲས་ནས། ཡང་བསམ་
པ། གལ་ཏེ་བདག་གིས་ཡི་དམ་དུ་བཅས་པ་ན་ཕ་རོལ་པོ་ཅི་སློང་ཡང་དེ་དག་
གི་རེ་བ་རྫོགས་པར་བྱའོ་སྙམ་དུ་དམ་བཅས་ནས། ད་མ་བྱིན་ན་རང་གི་དམ་
བཅའ་དང་འགལ་བར་འགྱུར་རོ་སྙམ་ནས་ཡང་སྨྲས་པ། འདི་ནི་ཤིན་ཏུ་ཡང་
དཀའ་སྟེ་དེ་བཞིན་དུ་སྦྱིན་པར་བྱའོ་ཞེས་སྨྲས་ནས། བ་གླང་གི་རྫི་བོ་བོས་ནས་
གླང་པོ་ཆེ་ལ་གསེར་དངུལ་གྱི་སྒ་སྟོད་ཁྲིད་དེ་ཤོག་ཅེས་བསྒོ་ནས། དེ་བྱུང་བ་
དང་བྲམ་ཟེ་དག་ལ་བྱིན་ནས། ཁྱེད་མྱུར་དུ་སོངས་ཤིག གཞན་དུ་ན་རྒྱལ་
པོས་ཚོར་ཏེ་འཕྲོག་པར་འགྱུར་རོ་ཞེས་སྨྲས་ནས་སྨོན་ལམ་བཏབ་པ། ཇི་ལྟར་
བདག་རབ་དགའ་བ་དེས། ། བྲམ་ཟེ་རྣམས་ལ་གླང་ཆེན་བཏང་། ། དེ་བཞིན་
བདག་གིས་སྲིད་པ་གསུམ། ། བཏང་ནས་བྱང་ཆུབ་མཆོག་རེག་ཤོག ། དེར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 379
བྲམ་ཟེ་དག་གིས་ཀྱང་རྒྱལ་བུའི་ཕྱིར་སྨོན་ལམ་བཏབ་སྟེ་སོང་ངོ་། ། དེར་བློན་
པོ་རྣམས་རབ་ཏུ་སྔངས་སྐྲག་སྟེ་རྒྱལ་པོ་ལ་བསྙད་པས་རྒྱལ་པོའང་རབ་ཏུ་སྔངས་
ཏེ། ད་ལྟ་ནི་གླང་པོ་ཡོད་པས་རྒྱལ་པོ་ཡིན་ན། ད་ནི་དགྲ་ཟླས་ཁྱེར་བས་ཆབ་
སྲིད་ཀྱང་ཉམས་ལ། བང་མཛོད་རྣམས་ཀྱང་སྟོང་པར་གྱུར་བས་ད་ཇི་ལྟར་
བསྒྲུབ་པར་བྱ་ཞེས་བགྲོས་པ་དང་། བློན་པོ་ཞིག་ན་རེ། རྒྱལ་བུ་དེའི་རྐང་པས་
གླང་གི་ལྷས་སུ་སོང་བས་རྐང་པ་བཅད་པར་རིགས་སོ། ། བ་གླང་ལག་པས་
གཟུང་བས་ལག་པ་དང་། མིག་གིས་བལྟས་པས་མིག་དབྱུང་བར་རིགས་སོ་
ཟེར། འགའ་ཞིག་ནི་མགོ་བཅད་པར་རིགས་སོ་ཟེར་བ་དང་། རྒྱལ་པོ་རབ་ཏུ་
མྱ་ངན་གྱིས་ནོན་ཏེ་བློན་པོ་རྣམས་ལ་སྨྲས་པ། ངའི་བུ་འདི་ལེགས་པའི་དོན་ལ་
མོས་ཏེ་སྦྱིན་པ་ལ་དགའ་བ་ཡིན་ན། དེ་ལ་དེ་ལྟ་བུའི་ཆད་པས་ཇི་ལྟར་བཅད་
པརབྱ་ཞེས་སྨྲས་པ་དང་། བློན་པོ་གཞན་ཞིག་ན་རེ། བློན་པོ་སྔ་མ་རྣམས་
བགྲོས་པ་ནི་བྱར་ག་ལ་རུང་གི། གཞན་དུ་ན་རྒྱལ་བུ་འདི་ཡུལ་འདི་ནས་ཕྱུང་སྟེ་
ལོ་བཅུ་གཉིས་ཀྱི་བར་དུ་དགོན་པར་སྤངས་ན་སླར་འགྱོད་ཅིང་ངོ་ཚ་བར་འགྱུར་
རོ་ཞེས་གསོལ་པ་དང་། དེའི་ལྟར་མཉན་ཏེ་རྒྱལ་པོས་སྲས་བོས་ནས། ཁྱོད་
ཀྱིས་ངའི་གླང་པོ་ཆེ་དགྲ་ཟླ་ལ་བྱིན་པ་བདེན་ནམ་ཞེས་སྨྲས་པས། མད་དོ་ཞེས་
ཟེར་རོ། ། ཅིའི་ཕྱིར་ང་ལ་མ་ཞུས་པར་སྟེར་ཞེས་སྨྲས་པས། སྔར་ཡབ་རྒྱལ་པོ་
དང་དམ་བཅས་པ་ན། སྦྱིན་པ་ གང་སྦྱིན་ཡང་མི་དགའ་བ་མེད་དོ་ཞེས་
གསུངས་པ་མ་ལགས་སམ། རྒྱལ་པོས་སྨྲས་པ། སྔར་དམ་བཅས་པ་ནི་ནོར་
གཞན་ལ་དམ་བཅས་པ་ཡིན་ལ། གླང་པོ་དེ་ཅིའི་ཕྱིར་སྟེར་རྒྱལ་བུས་སྨྲས་པ།
ནོར་ཐམས་ཅད་རྒྱལ་པོའི་ལགས་ན། ཅིའི་ཕྱིར་གླང་པོ་ཆེ་ཁོ་ན་དེ་དག་གི་
གསེབ་ཏུ་མ་གཏོགས་ཞེས་སྨྲས་ཏེ་ཚིགས་སུ་བཅད་པ། ཁྱིམ་ན་གནས་པའི་
སྐྱེས་བུ་ཡིས། ། ཅི་རིགས་པར་ནི་སྦྱིན་པ་བཏང་། ། འོན་ཏེ་གནས་སུ་སོང་ན་



380 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནི། ། ངེས་པ་ཡི་ནི་མཆོག་བྱའོ། ། ཞེས་སྨྲས་པ་དང་། རྒྱལ་པོས་སྨྲས་པ།
ཁྱོད་ནི་ལོ་བཅུ་གཉིས་ཀྱི་བར་དུ་རི་བོ་དན་ཏིག་ཏུ་སྤྲུགས་ཀྱི་ཡུལ་འདི་ནས་མྱུར་
དུ་སོངས་ཤིག ། གསོལ་པ། རྒྱལ་པོ་ཆེན་པོ་ཡབ་ཀྱི་བཀའ་ནི་མི་གཅོག་ན།
ད་སྟེ་ཞག་བདུན་གྱི་བར་དུ་སྦྱིན་པ་བཏང་སྟེ། དེ་ནས་འགྲོ་བར་ཅི་གནང་།
རྒྱལ་པོས་སྨྲས་པ། ། ཁྱོད་ཀྱིས་གླང་པོ་ཡང་བཏང་། ངའི་མཛོད་རྣམས་ཀྱང་
སྟོངས་པར་བྱས་པས་ད་སོངས་ཤིག རྒྱལ་པོའི་བཙུན་མོ་ཉི་ཁྲིས་གསོལ་བ།
རྒྱལ་པོ་གཞོན་ནུ་འདི་ཤིན་ཏུ་གཅེས་པ་ཡིད་དུ་འོང་བ་ལགས་མོད། ད་སྟེ་ཞག་
བདུན་པོ་སྦྱིན་པ་སྩལ་དུ་གསོལ་ཅིག རྒྱལ་པོས་སྨྲས་པ། འོ་ན་ཞག་བདུན་
བྱིན་ལ་སོངས་ཤིག་ཅེས་སྨྲས་སོ། ། དེར་རྒྱལ་བུས་ཞག་འདུན་གྱི་བར་དུ་སློང་
མོ་པ་རྣམས་ཚིམ་པར་བྱས་ནས། དེ་ནས་རང་གི་ཁྱིམ་ཐབ་རྒྱགས་སྦྱིན་མ་ལ་
སྨྲས་པ། བཟང་མོ་ཤེས་པར་གྱིས་ཤིག བདག་གིས་སྦྱིན་པ་མི་འོས་པ་གཅིག་
བྱིན་པ་དང༌། ཡབ་ཀྱི་བང་མཛོད་སྟོངས་པར་བྱས་པས་བདག་ལོ་བཅུ་གཉིས་
ཀྱི་བར་དུ་རི་བོ་དན་དིག་ཏུ་སྤངས་ཀྱི། ཁྱོད་འདིར་བག་ཡོད་པར་འདུག་ཅིག
རྒྱུགས་སྦྱིན་མས་སྨྲས་པ། རྗེའི་སྲས་བདག་ཀྱང་ལྷན་ཅིག་དཀའ་ཐུབ་ཀྱི་གནས་
སུ་འགྲོ་ཡི། འདིར་སྡོད་པར་སུ་ཞིག་གིས་ཡོད། གཞོན་ནུས་སྨྲས་པ། དཀའ་
ཐུབ་ཀྱི་གནས་ནི་ཤིན་ཏུ་ཉམ་ང་སྟེ་གཅན་གཟན་མ་རུང་བས་གང་ཞིང་། རྩྭའི་
སྟན་དང་ལོ་འབྲས་ཀྱིས་འཚོ་ཞིང་། རླུང་དང་ཆར་དང་སེར་བ་དང་བ་མོ་དང་
ཟིལ་པས་གང་ཞིང་། གྲང་བའི་ཚེ་ན་ནི་རབ་ཏུ་གྲང་ལ་ཚ་བའི་ཚེ་ན་ནི་རབ་ཏུ་
ཚ། ཤིན་ཏུ་གདུང་བའི་ནགས་ཁྲོད་གཟེ་མ་དང་གསེག་མ་དང་སྦྲུལ་གདུག་
པས་ཁྱབ་པ་དག་ཡོད་ན། ཁྱོད་རབ་ཏུ་སྐྱིད་པ་ལ་གོམས་པ་དག་གིས་དེ་ལྟ་བུ་
བཟོད་དམ། རྒྱུགས་སྦྱིན་མས་སྨྲས་པ། རྗེའི་སྲས་ཀྱིས་བདག་སྤངས་པའི་
མཛའ་བཤེས་དང་ལོངས་སྤྱོད་ཀྱིས་ཅི་ཞིག་བགྱི། འདི་ལྟར་རྒྱལ་པོའི་ཐོག་མར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 381
འགྲོ་བ་ནི་རྒྱལ་མཚན། མེའི་ཐོག་མར་འགྲོ་བ་ནི་དུད་པ། ཆུང་མའི་ཐོག་མར་
འགྲོ་བ་ནི་ཁྱིམ་ཐབ་ལགས་པས་བདག་ཀྱང་རྗེས་སྲས་ལ་བརྟེན་ཏེ་རྒྱལ་པོ་ཆེན་
པོ་ཆབ་སྲིད་རྒྱས་པ་དང་། ཡུལ་ཁམས་སུ་བདེ་ཞིང་སྐྱིད་པར་སྨོན་ལམ་བཏབ་
ལ་གཤེགས་པར་བགྱིའོ། ། གཞོན་ནུས་སྨྲས་པ། དེ་ལྟ་ནའང་བདག་ནི་སྦྱིན་
པའི་དམ་བཅས་པ་མི་འདོར་ཏེ་དཀའ་ཐུབ་ཀྱི་གནས་སུའང་ཅི་འགྲུབ་པའི་སྦྱིན་
པགཏོང་ལ། མཐར་རང་གི་ལུས་དང་བུ་དང་ཆུང་མ་དག་ཀྱང་སློང་ན་སྟེར་
བར་འགྱུར་བས་དེ་ལ་ཁྱོད་འགྱོད་པ་དང་གེགས་སུ་མི་འགྱུར་རམ་ཞེས་སྨྲས་པ་
དང༌། རྗེའི་སྲས་ཀྱི་ཐུགས་དགོངས་ཇི་ལྟར་ལགས་པའི་གྲོགས་བགྱིད་པར་དམ་
འཆའོ་ཞེས་ཟེར་རོ། ། དེ་ནས་གཞོན་ནུ་བྱང་ཆུབ་སེམས་དཔས་ཕའི་དྲུང་དུ་
སོང་ནས་མགོ་བོས་ཕྱག་འཚལ་ཏེ་སྨྲས་པ། ཡབ་གཅིག་བདག་གིས་སྦྱིན་སླད་
གླང་ཆེན་བཏང་། ། ནོངས་པ་གང་ལགས་པ་དག་བཟོད་པར་གསོལ། །
བདག་ནི་གྲོང་ནས་དགོན་པར་མཆིས་ལགས་ཀྱི། ། མི་དབང་ཁྱོད་ཀྱི་ཕྱག་
མཛོད་སྟོངས་མ་གྱུར། ། ཅེས་སྨྲས་པ་དང་། དེར་རྒྱལ་པོ་དེ་བུ་དང་བྲལ་བས་
ཡིད་སློང་ཞིང་མཆི་མས་བརྣངས་ཏེ། བུ་སྦྱིན་པའི་བློ་ཐོང་ལ་དཀའ་ཐུབ་ཀྱི་
ནགས་སུ་མ་འགྲོ་བར་སྡོད་ཅིག་ཅེས་པའི་ལན་དུ། ཡབ་གཅིག་གལ་ཏེ་སྦྱིན་པ་
དག་བཏང་ཞིང་། ། བསོད་ནམས་དག་ནི་བགྱི་བར་མ་མཆིས་ན། ། དེ་བས་
བདག་ནི་དཀའ་ཐུབ་བརྟེན་པར་བགྱི། ། ཞེས་པ་དང་། ས་འདི་རི་དང་
བཅས་པར་ཡང་། ། གལ་ཏེ་ལྡོག་པར་གྱུར་གདའ་ཡི། ། ས་བདག་བདག་ནི་
སྦྱིན་པ་ལས། ། སེམས་ནི་ལྡོག་པར་མི་བགྱིད་དོ། ། ཞེས་སྨྲས་ནས། སླར་
ཡང་མའི་གམ་དུ་སོང་སྟེ་ཞབས་ལ་ཕྱག་འཚལ་ནས། ཡུམ་གྱིས་སྐབས་སྐབས་
སུ་རྒྱལ་པོ་ཆེན་པོ་ལ་ཅི་ནས་ཀྱང་དྲང་པོའི་ཆོས་ཀྱིས་ཡུལ་གྱི་སྲིད་བདེ་ཞིང་
འབངས་མང་པོ་བརྩེ་བས་སྐྱོང་ཞིང་། སྟབས་ལས་མི་བཅད་པར་གྲོས་གདབ་



382
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརགསོལ་ལོ་ཞེས་སྨྲས་པ་དང་། ཡུམ་དེ་ལྷག་པར་མྱ་ངན་གྱིས་གདུངས་ཏེ་
མཆི་མས་གང་བཞིན་དུ། ཁོ་མོས་ལུས་འདི་རྡོ་བ་ཡིན་ཡང་དང་། ། སྙིང་ནི་རྡོ་
བ་ཡིན་པ་ལྟ་སྟེ། རྒྱལ་པོ་ཆེན་པོའི་རིམ་གྲོ་བྱ་བ་ལ་སྐྱོན་མ་བྱུང་ན། ད་ཁོ་མོའི་
བུ་གཅིག་པོ་འདི་དང་བྲལ་ཏེ་བུ་འགྲོ་ན་ཅིའི་ཕྱིར་ཁོ་མོའི་སྙིང་འདི་གས་པར་མི་
འགྱུར། བུ་འདི་ཁོ་མོའི་ཁོང་ནས་དེང་སོང་གི་བར་དུ་བསྐྱངས་ནས། ད་སྐྱིད་
རྫོགས་པ་དང་ཁོ་མོ་བོར་ནས་སོང་བས་བཙུན་མོ་ཐམས་ཅད་ཀྱང་བདག་ལ་སྙིང་
ཚིམ་མོ་ཞེས་ཟེར་དུ་འོང་ཞིང་། རྒྱལ་པོས་ཀྱང་བཀུར་བར་མི་འགྱུར་བས།
གལ་ཏེ་ལྷ་རྣམས་ཀྱིས་བདག་གི་སྨོན་ལམ་བཞིན་མི་འགལ་བར་མཛད་ན་བདག་
གི་བུ་ཕྱིར་ཡུལ་དུ་འཁོར་བར་ཤོག་ཅིག་ཅེས་སྨོན་ལམ་བཏབ་བོ། ། དེ་ནས་
རྒྱལ་བུ་ཉིད་བུ་དང་བུ་མོ་དང་ཆུང་མ་དང་བཅས་པས་ཤིང་རྟར་ཞུགས་ཏེ།
ཡབ་ཡུམ་ལ་ཕྱི་ཕྱག་བྱས་ནས་དཀའ་ཐུབ་ཀྱི་གནས་སུ་ཆས་པ་དང་། རྒྱལ་པོའི་
བཙུན་མོ་ཉི་ཁྲིས་ནི་སོ་སོ་ནས་མུ་ཏིག་གི་ཆུན་པོ་རེ་བརྫངས་སོ། ། བློན་པོ་བཞི་
སྟོང་གིས་རིན་པོ་ཆེའི་མེ་ཏོག་པདྨ་རེ་རེ་བརྫངས་ནས། རྒྱལ་བུ་སྲས་དང་
བཙུན་མོ་དང་བཅས་པ་ཕོ་བྲང་ནས་བྱུང་སྟེ། གྲོང་ཁྱེར་གྱི་བྱང་སྒོར་ཕྱིན་ཏེ།
རིན་པོ་ཆེའི་མེ་ཏོག་དང་མུ་ཏིག་གི་དོ་ཤལ་རྣམས་བཀྲེན་པ་རྣམས་ལ་བྱིན་
ནོ། ། དེ་ནས་ཡུལ་གྱི་མི་ཁྲི་ཕྲག་དུ་མས་ཡུན་རིང་པོར་བསྐྱལ་ཏེ། ཀྱེ་མ་གཞོན་
ནུ་འདི་ནི་ཤིན་ཏུ་དགེ་བ་ཡུལ་གྱི་ལྷ་གཉན་ལྟ་བུ་ཡིན་ན། སྙིང་བརྩེ་མེད་པར་
ཡབཡུམ་གཉིས་ཀྱིས་སྲས་རིན་པོ་ཆེ་འདི་ལམ་རིང་པོར་སྤངས་སོ་ཞེས་ཆོ་ངེས་
བཏབ་པ་དང་། སྐྱེད་ཤིང་ཞིག་གི་དྲུང་དུ་རྒྱལ་བུས་བཞུགས་ནས་ཡུལ་མི་
རྣམས་སྤྲོ་བ་སྲིང་བའི་ཕྱིར་སྨྲས་པ། སྐྱེལ་བའི་མི་རྣམས་ཉོན་ཅིག གང་
འདུས་པ་ལས་འབྲལ་བ་དག་ཆོས་ཉིད་ཡིན་གྱི་ཡིད་གདུང་བར་མ་བྱེད་པར་ཕྱིར་
ལོགས་ཤིང་ཅེས་སྨྲས་པས། སྐྱེལ་བ་ཆེ་ཆུང་ཀུན་མཆི་མ་བཀླགས་ཏེ་ཕྱིར་ལོག་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 383
པར་གྱུར་ཏོ། ། དེ་ནས་ཤིང་རྟར་ཞུགས་ནས་རྒྱངས་ཆོད་པར་སོང་སྟེ། སྐྱེད་
ཤིང་ཞིག་གི་མདུན་དུ་ངལ་བསོས་པས། དེར་བྲམ་ཟེ་ཞིག་ཡོང་ནས། ཀྱེ་རྒྱལ་
པོ་རྒྱལ་རིགས་གཞོན་ནུ་བདག་གིས་ནི་ཁྱོད་ཀྱི་ཡོན་ཏན་ཐོས་ནས་དཔག་ཚད་
སུམ་བརྒྱ་ཙམ་གྱི་ཡུལ་ནས་འདིར་མཆིས་ཀྱི། ཁྱོད་ཀྱི་རྟའི་མཆོག་འདི་སྩོལ་ལ་
བདག་གི་ངལ་བ་འབྲས་བུ་ཡོད་པར་མཛོད་ཅིག་ཅེས་པ་དང་། རྒྱགས་སྦྱིན་
མས་མ་བཟོད་ནས་སྨྲས་པ། ཨེ་མ་ཧོ། ནགས་ནའང་མི་དབང་སྲས་ལ་སློང་བ་
གང་། ། བྲམ་ཟེ་འདི་ནི་ཤིན་ཏུ་བརྩེ་བ་མེད་པའི་བློ། ། མི་དབང་སྲས་པོ་མི་
དབང་དཔལ་ལས་ཉམས་གྱུར་པ། ། འདི་ལ་འདིར་ནི་སྙིང་རྗེ་ ཇི་ག་མི་
སྐྱེའམ། ། ཞེས་བརྗོད་པ་དང་། གཞོན་ནུས་སྨྲས་པ། རྒྱགས་སྦྱིན་མ་ཁྱོད་
ཀྱིས་བྲམ་ཟེ་འདི་ལ་མ་སྤྲོ་ཅིག དེ་ཅིའི་སླད་དུ་ན་བྱང་ཆུབ་ཀྱི་གྲོགས་དམ་པ་
ཡིན་པས་སོ་ཞེས་ཚིགས་སུ་བཅད་པ། གལ་ཏེ་ནོར་འདོད་ལེན་པ་འདི་དག་
མེད་གྱུར་ན། ། ཀུན་ སྦྱིན་མེད་པར་མི་ གང་ཞིག་ གིས་ ས་སྟེང་བྱང་ཆུབ་
འཐོབ། ། སྦྱིན་སོགས་ཕ་རོལ་ཕྱིན་དྲུག་ཚུལ་ཀྱིས་ཡོན་ཏན་མཆོག་ཅན་གྱི། །
བྱང་ཆུབ་སེམས་དཔའ་རྣམས་ཀྱིས་ཀུན་མཁྱེན་ཉིད་མཆོག་རྟག་ཏུ་འཐོབ། །
ཅེས་སྨྲས་ཏེ་ཤིང་རྟ་འདྲེན་པའི་རྟ་དེ་བྲམ་ཟེ་ལ་བྱིན་ནས། སྲས་བུ་གཉིས་ཤིང་
རྟའི་སྟེང་དུ་བཞག་ནས་བཙུན་མོས་ནི་ཤིང་རྟའི་ཕྱི་ནས་འཕུལ། རྒྱལ་བུས་ནི་
མདུན་ནས་དྲངས་ཏེ་རྐང་པས་ཤིང་རྟ་འདྲེན་ཅིང་སོང་བ་ལས། ཡང་རིང་པོ་
མ་ལོན་པར་བྲམ་ཟེ་ཞིག་བྱུང་ནས་ཤིང་རྟ་བསླངས་ཏེ། དེའང་བྱིན་ནས་བྱང་
ཆུབ་སེམས་དཔས་སྨོན་ལམ་བཏབ་པ། བྲམ་ཟེ་སེར་སྣ་དྲི་མ་སེལ་བྱེད་པ། །
ཤིང་རྟ་རབ་ཏུ་བྱིན་པ་འདི་ཡིས་འདིར། ། བདག་ནི་དྲང་སྲོང་ཆེ་མཆོག་གིས་
བསྐོར་བའི། ། ཟག་མེད་ཆོས་ཀྱི་ཤིང་རྟ་ཆེས་བསྐོར་ཤོག ། དེ་ལྟར་བྱང་ཆུབ་
སེམས་དཔས་རབ་ཏུ་དགའ་བའི་སེམས་ཀྱིས་ཤིང་རྟའང་བྱིན་ནས་རྒྱལ་བུ་ཉིད་



384 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱིསནི་བུ་ཕྲུག་པ་ལ་ཁྱེར། རྒྱགས་སྦྱིན་མས་ནི་དྲ་བ་ཅན་ཁྱེར་སོང་སོང་བ་
དང་། ཡང་རིང་པོ་མ་ལོན་པར་སློང་བ་ཞིག་བྱུང་བ་དང་། རྒྱལ་བུས་སྨྲས་པ།
གལ་ཏེ་བདག་གིས་མ་བྱིན་ན་ནི་སེར་སྣ་བྱེད་པར་འགྱུར་ན། ད་ནི་ནོར་ཟས་
ཟད་དེ་ཅི་ཡང་མེད་དོ་ཞེས་སྨྲས་པས། བྲམ་ཟེ་ན་རེ། ནོར་ཟས་མེད་ན་ལུས་
ལ་གྱོན་པའི་གོས་དེ་བྱིན་ཅིག དེར་གོས་རིན་པོ་ཆེ་ཡོད་པ་བྱིན་ནས་རྙིང་པ་
ཞིག་གོན་ཏེ་སོང་བ་ལས། ཡང་རིང་པོ་མ་ལོན་པར་སློང་བ་དག་རིམ་པ་བཞིན་
བྱུང་བ་ལ། རྒྱུགས་སྦྱིན་མ་དང་། གཞོན་ནུ་གཉིས་པོའི་གོས་རྣམས་ཀྱང་རིམ་
པ་ལྟར་བྱིན་པར་གྱུར་ཏེ། སྙིང་རྗེ་ཆེན་པོས་གོམས་པའི་དབང་གིས་འགྱོད་པ་
དང་སེར་སྣའི་སེམས་སྐད་ཅིག་ཙམ་ཡང་མ་སྐྱེས་ཤིང་རྒྱང་རིང་པོར་རྐང་བས་
སོང་ཡང་། རྒྱལ་བུ་བཙུན་མོས་སྲས་དང་བཅས་པ་རྣམས་ཀྱི་རབ་ཏུ་དགའ་
བའི་མདངས་ཀྱང་ཤོར་བར་མ་གྱུར་ཏེ། མཐར་གྱིས་སོང་བས་རང་གི་ཕ་ཡུལ་
ནས་དཔག་ཚད་སྟོང་འདས་པ་ན་བཀྲེས་སྐོམ་གྱིས་ཉེན་པར་གྱུར་པ་དང་།
བྱང་ཆུབ་སེམས་དཔའ་དེ་ལྟར་སྡུག་བསྔལ་གྱིས་གདུངས་པར་བརྒྱ་བྱིན་གྱིས་
རིག་ནས་སྤྲོ་བསྲིང་བའི་ཕྱིར་འབྲོག་དགོན་པ་དེར་གྲོང་ཁྱེར་ཆེན་པོ་ཚོང་འདུས་
དང་། ལམ་སྲང་དང་རོལ་མོ་ལ་སོགས་པ་འདོད་པའི་ཡོན་ཏན་གྱིས་འབྱོར་པ་
གཅིག་སྤྲུལ་ཏེ། དེའི་མི་དག་གིས་སྔོན་བསུ་ནས་ཟས་སྐོམ་དང་བདེ་བའི་ཡོ་
བྱད་ཀུན་གྱིས་བསྟི་སྟང་དུ་བྱས་ཏེ་ཚིམ་པར་གྱུར་ཏོ། ། དེ་ནས་རྒྱུགས་སྦྱིན་
མས་སྨྲས་པ། ད་ནི་ལམ་རབ་ཏུ་རིང་པོར་འགྲོ་བ་སྡུག་བསྔལ་ན་འདིར་འདུག་
སྨྲས་པ་ན། རྒྱལ་བུས་སྨྲས་པ། ཡབ་རྒྱལ་པོས་བདག་ཅག་རི་བོ་དན་ཏིག་ཏུ་
སྤྲུགས་པ་ཡིན་པས་འདིར་བསྡད་ན་ནི་རྒྱལ་པོའི་བཀའ་བཅག་པར་འགྱུར་རོ་
ཞེས་བརྗོད། སླར་ཡང་དེ་ནས་འཐོན་ནས་སོང་སོང་བས་རི་བོ་དན་ཏིག་ཏུ་
སླེབ་ལ་ཉེ་བ་ན། དེའི་དྲུང་ན་ཆུ་བོ་ཆེན་པོ་ཞིག་འབབ་པ་ལ་བརྒལ་བར་མ་
，



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 385
ནུས་ཏེ། ད་བཙུན་མོས་འདིར་བསྡད་པར་བྱའོ། ། གལ་ཏེ་ཆུ་བོ་འདི་ཆུང་ངུ་
བྲི་ན་ནི་སླར་ཡང་འགྲོ་བར་བགྱི་ཞེས་སྨྲས་པ་དང་། རྒྱལ་བུ་ན་རེ། འདི་ཡང་
སྔར་བཞིན་ཏེ། ཡབ་ཀྱི་བཀའ་དང་འགལ་ལོ་ཞེས་སྨྲས་ཏེ། རྒྱལ་བུས་དེ་མ་
ཐག་ཏུ་བྱམས་པའི་ཏིང་ངེ་འཛིན་ལ་བཞུགས་པ་དང་མོད་ལ་ཆུའི་ནང་ནས་རིན་
པོ་ཆེ་ཞིག་བྱུང་ནས་ཆུ་དེ་ཆད་དོ། ། དེ་ནས་ཆུ་དེ་ལས་ཐར་མ་ཐག་ཏུ་བྱང་ཆུབ་
སེམས་དཔས་བསམ་པ། ཆུ་འཁྱིལ་འཁྱིལ་བ་འདི་ཐལ་བྱུང་དུ་སོང་ན་སེམས་
ཅན་མང་པོ་འཆིའོ་སྙམ་དུ་དགོངས་ནས་ཕྱིར་ཆུ་ལ་བལྟས་ཏེ། ཆུ་ཁྱོད་སྔ་མཁོ་
བཞིན་དུ་རྒྱུན་འབབ་ཅིང་། གལ་ཏེ་བདག་འདོད་པ་ཞིག་འོངས་ན་ཡང་ཐར་
བར་བྱོས་ཤིག་ཅེས་སྨྲས་མ་ཐག་ཏུ་སྔ་མཁོ་བཞིན་དུ་བབས་པར་གྱུར་ཏོ། ། དེ་
ནས་སོང་སོང་བས་རི་བོ་དན་ཏིག་ཏུ་ཕྱིན་པར་གྱུར་ཏེ། རི་དེ་ནི་རོང་རོང་དང་
ཟད་ཟེད་དུ་འདུག་པ། ཤིང་མང་པོ་རབ་ཏུ་རྒྱས་ཤིང་བྱ་སྣ་ཚོགས་སྙན་པའི་སྒྲ་
འབྱིན་པ། འབབ་ཆུ་དང་ཆུ་མིག་དང་འབྲས་བུ་དང་མེ་ཏོག་རྣམ་པ་མང་པོས་
བརྒྱན་པ་དག་མཐོང་ནས་བཙུན་མོ་ལ་སྨྲས་པ། རི་འདི་དག་ལ་བལྟས་ནས་
ནི། ། ཤིང་དང་ནགས་ཚལ་རབ་རྒྱས་པ། ། སྡོང་ཆེན་མཁའ་ལ་རེག་འདྲ་
ཡང༌། ། བརྔས་པའམ་བཅད་པར་མ་མཐོང་སྟེ། ། འབྲས་བུས་འཚོ་ཞིང་
བསྟེན་པ་ཡི། ། ཏིང་འཛིན་བསྒོམ་པ་འགའ་ཡོད་པས། ། རང་ཡང་གནས་
འདིར་གནས་པར་བགྱི། ། ཞེས་སྨྲས་སོ། ། དེའི་ཚེ་རི་དེ་ལ་གནས་པའི་བྱ་
དང་གཅན་གཟན་དང་རི་དྭགས་ཀྱི་ཚོགས་ཐམས་ཅད་ཀྱང་རབ་ཏུ་དགའ་བས་
གཞོན་ནུའི་སྡུན་བསུ་བར་གྱུར་ཏོ། ། དེ་ནས་རི་དེ་ལ་གནས་པའི་དགེ་སློང་ཨ་
ཆུ་ཏ་ཞེས་བྱ་བ་ལོ་ལྔ་བརྒྱ་ལོན་པ། ཡོན་ཏན་མཆོག་དང་ལྡན་པ་ཞིག་བསམ་
གཏན་ལ་གནས་པ་ལས། དེའི་ཚེ་དགེ་སློང་དེ་རྒྱལ་བུའི་དྲུང་དུ་ཡོང་ནས།
གཞོན་ནུ་ཡང་དེ་ལ་དད་ཅིང་རབ་ཏུ་དགའ་སྟེ་ཕྱག་བྱས་ནས་སླར་དྲིས་པ། རི་



386 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདི་ལ་འབྲས་བུ་དང་ཆུ་མིག་བཟང་པོ་དང་ལྡན་པ་བདག་ཅག་རྣམས་བརྟེན་དུ་
རུང་བའི་གནས་འགའ་ཞིག་ཡོད་དམ་ཞེས་དྲིས་པ་དང་། དེས་སྨྲས་པ། རི་
འདེའི་གནས་ཐམས་ཅད་ནི་བསོད་ནམས་དང་ལྡན་པའི་ས་གཞི་ཡིན་པས་གང་
དུ་གནས་ཀྱང་རུང་སྟེ། ཅི་རྒྱལ་བུ་ཁྱོད་བུ་དང་ཆུང་མ་དང་བཅས་ནས་འདིར་
མཆི་བ་ཆོས་སློབ་བམ་ཅི། དེར་རྒྱལ་བུ་སྨྲ་མི་ཁོམ་པར་བཙུན་མོས་སྨྲས་པ།
དགེ་སློང་ཁྱོད་ཀྱིས་རི་འདི་ལ་ལམ་བསྒོམས་ནས་ཇི་སྲིད་ལོན། ལོ་ལྔ་བརྒྱ་ཙམ་
མོ། ། བཙུན་མོས་སྨྲས་པ། ད་དུང་བདག་དང་བདག་གིར་འཛིན། ། ནམ་
ཞིག་ལམ་ནི་ཐོབ་པར་འགྱུར། ། དེ་སྲིད་རི་ལ་གནས་བཅས་ཀྱང་
། ། རྡོ་ཤིང་
དག་དང་ཐ་མི་དད། ། བདག་དང་བདག་གིར་མི་འཛིན་ན། ། གདོད་ལམ་
ཐོབ་པར་འགྱུར་ཞེའོ། ། དགེ་སློང་གིས་སྨྲས་པ། བདག་གིས་ནི་ཡང་དག་
པར་དོན་དེ་ལྟ་བུ་མི་ཤེས་སོ། ། དེ་ནས་བྱང་ཆུབ་སེམས་དཔས་སྨྲས་པ།
བཙུན་པ་ཁྱེད་ཀྱིས་རྒྱལ་ཚབ་ཐམས་ཅད་སྒྲོལ་ཞེས་གྲགས་པ་དེ་ ཐོས་སམ།
ཐོས་སོ། ། དེ་ནི་ཁོ་བོ་ཡིན་ནོ། ། ཁྱེད་གང་དུ་འགྲོ་ཞིང་ཅི་ཞིག་འདོད། །
ཐེག་པ་ཆེན་པོའི་ལམ་འདོད་དོ། ། དེ་ནས་དགེ་སློང་གིས་སྨྲས་པ། ཁྱེད་ཀྱི་
ཡོན་ཏན་དང་སྦྱར་ན་རིང་པོ་མི་ཐོགས་པར་བྱང་ཆུབ་ཐོབ་ཀྱི། བདག་ཅག་
ཀྱང་དེའི་ཉེ་གནས་རྫུ་འཕྲུལ་ཅན་དུ་གྱུར་ཅིག་ཅེས་བརྗོད་དེ་གནས་ཡིད་དུ་འོང་
ཞིག་ཏུ་ཁྲིད་དོ། ། དེར་རྩྭའི་སྤྱིལ་པོ་རེ་རེ་བརྩིགས་ནས་གནས་ཏེ། རྒྱལ་བུའི་
སྲས་སྣ་འཛིན་གྱིས་ནི་ལོ་བདུན་ལོན་པས་རྩྭའི་གོས་གྱོན་ནས་ཕའི་རྗེས་སུ་འགྲོ་
ནུས་སོ། ། རི་དེ་ལ་གནས་པའི་བྱ་དང་རི་དྭགས་ཐམས་ཅད་ཀྱང་རབ་ཏུ་
དགའནས་རྒྱལ་བུ་ལ་བརྟེན་ནས་ཉེ་བར་གནས་སོ། ། དེ་ཚེ་རི་དེའི་ཆུ་མིག་
དང་ལོ་འབྲས་སྔར་བསྐམས་པ་ཐམས་ཅད་ཀྱང་གཞོན་ནུ་སླེབས་པ་དང་རྒྱུས་
པར་གྱུར་ཏོ། ། སྦྲུལ་གདུག་པ་དང་གཅན་གཟན་གཅིག་གིས་གཅིག་ཟ་བ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 387
རྣམས་ཀྱང་སྲོག་མི་གཅོད་པར་རྩྭས་འཚོ་བར་གྱུར་ཏོ། ། དེ་ནས་བཙུན་མོས་ནི་
འབྲས་བུ་ཤིང་ཏོག་བརྔས་ཏེ་རྒྱལ་བུ་ལ་འབུལ་ཞིང་གཞོན་ནུ་གཉིས་ཀྱང་
གསོའོ། ། བྱང་ཆུབ་སེམས་དཔའ་ནི་ཏིང་ངེ་འཛིན་ལ་གནས་ལ། སྲས་གཞོན་
ནུགཉིས་སྐབས་སྐབས་སུ་སྡོང་པོ་དང་ཆུ་མིག་གི་འགྲམ་དག་ཏུ་གཅན་གཟན་
དང་རི་དྭགས་དང་བྱའི་ཕྲུག་གུ་སྡུག་པ་རྣམས་དང་ལྷན་དུ་རྩེ་བར་བྱེད་དོ། །
དུས་འགའ་ཞིག་ཏུ་སྲས་ཁྱེའུ། སེང་གེ་ཞིག་ལ་ཞོན་པས་ལྷུང་ནས་བཞིན་ལ་རྨ་
ཅུང་ཟད་བྱུང་བ་ན་སྤྲེའུ་རྣམས་ཀྱིས་འཁྲུ་ཞིང་། སྨན་གྱི་ལོ་མས་གླན་པ་གྲག་གོ་
ཞེས་ཟེར་རོ། ། ཡང་དེའི་ཚེ་ཡུལ་ཀེའུ་ལེའུ་ཞེས་བྱ་བར་བྲམ་ཟེ་བཀྲེན་པ་ལོ་
དྲུག་ཅུ་ལོན་པ་ཞིག་གིས་ཆུང་མ་བླངས་པས། ཆུང་མ་དེ་རབ་ཏུ་གཟུགས་
བཟང་ཞིང་མཛེས་པ་ལང་ཚོ་ལ་བབ་པ་ཞིག་ཡིན་པ་ལས། ཁྱིམ་ཐབ་བྲམ་ཟེར་
དེ་ནི་མི་སྡུག་པའི་མཚན་མ་བཅུ་གཉིས་དང་ལྡན་པ་སྟེ། མདོག་གནག་ པ་
གདོང་ལ་འབུར་འབུར་གསུམ་ཡོད་པ། སྣ་འཁོར་ ཤིང་མིག་ཤེལ་བ། གཉེར་
མ་འཁྲིགས་པ་ མ་མཆུ་འཕྱང་ ཞིང་། གསུས་པ་ཆེ་བ། སྐད་མི་སྙན་ ལ་
འཕོངས་འབུར་ བ། རྐང་པ་གྱོལ་ ཞིང་སྐྲ་མེད་ ལ ཤུ་བས་ཁེངས་ པ་ ཞིག་
ཡོད་དོ། ། དེར་ཆུང་མ་དེ་རབ་ཏུ་མི་དགའ་སྟེ་འདི་དང་བྲལ་ན་ནི་ཤིའང་སླའོ་
སྙམ་དུ་སེམས་པ་ཞིག་གོ ། ལན་གཅིག་ན་ཆུང་དེས་ཆུ་འཆུར་ཕྱིན་པ་དང་།
སྐྱེས་པ་གཞོན་ནུ་ཞིག་དང་ཕྲད་དེ་ཁྱོད་འདི་ལྟར་མཛེས་པ་ལ་ཁྱིམ་ཐབ་དེ་ལྟ་བུ་
བསྡད་པ་མི་རིགས་སོ་ཞེས་ཟེར་བས་སླར་ཡང་མི་དགའ་བ་ཆེར་སྐྱེས་ནས་ཐབས་
འགའ་ཞིག་བསམས་ཏེ། ཁྱིམ་ཐབ་ལ་སྨྲས་པ། བདག་གི་ཆུ་འཆུ་བ་ལ་གཞན་
དག་ཅོ་འདྲིར་བྱུང་བས་ད་ནི་ཆུ་འཆུ་བའི་བྲན་ཞིག་དགོས། དེ་མ་བྱུང་ན་ཁྱེད་



388 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་ལྷན་ཅིག་ཏུ་མི་གནས་སོ་ཞེས་སྨྲས་པས། བྲམ་ཟེ་ན་རེ། ང་ལ་ནོར་ཡང་
མེད་ན་བྲན་ཇི་ལྟར་དུ་རྙེད་ཅེས་སྨྲས་སོ། ། ཆུང་མ་ན་རེ། གཞོན་ནུ་ཐམས་
ཅད་སྒྲོལ་ཐམས་ཅད་སྦྱིན་པར་མཛད་པ་སྙིང་རྗེ་ཅན་ཡོད་ཟེར་གྱི། དེའི་སྲས་
གཉིས་སློངས་ལ་ཤོག་ཅིག ལམ་རྒྱགས་བསྐུར་ཅིག་ཅེས་སྨྲས་པ་དང་། ང་ལ་
མེད་ཀྱི་ཁྱོད་རང་གིས་ཚོལ་ཀྱིན་སོང་ཤིག དེར་བྲམ་ཟེ་འདོད་པའི་དབང་དུ་
གྱུར་པས་དཀའ་ཚེགས་ལ་མི་ལྟ་བར་དཔག་ཚད་དྲུག་སྟོང་འདས་པའི་ས་རི་བོ་
དན་ཏིག་ཏུ་སོང་ནས་ཆུ་བོའི་རྩར་སླེབས་པ་དང་། གཞོན་ནུ་ཐམས་ཅད་སྒྲོལ་
ཁོ་ན་ཡིད་ལ་སེམས་པའི་མཐུས་ཆུ་ལས་ཐར་ཏེ་རི་ལ་ཕྱིན་པས་རྔོན་པ་ཞིག་དང་
ཕྲད་ནས་རྒྱལ་བུ་དྲིས་པས། རྔོན་པའི་བསམ་པ་ལ་འདི་ལྟ་བུས་སྔར་ཡང་རྒྱལ་
བུ་ལ་བསླངས་པས་མཐའ་འདིར་གྱུར་ན། དའང་འདིས་མ་ལེགས་པ་ཞིག་བྱེད་
དོ་སྙམ་སྟེ་ཤིང་ལ་བཏགས་ནས་བརྡུངས་སོ། ། དེར་བྲམ་ཟེའི་སེམས་ལ་ད་ནི་
བདག་ངེས་པར་གསོད་པ་འདྲ་བས་བརྫུན་བྱའོ་སྙམ་ནས། བདག་ནི་ཡབ་རྒྱལ་
བོས་བཏང་སྟེ། གཞོན་ནུ་འཁོར་བཅས་འབོད་དོ་བྱས་པས། བདེན་པ་ཞིག་
སྙམ་ནས་བཟོད་པར་གསོལ་ཏེ་བཀྲོལ་ནས་རྒྱལ་བུ་ཅན་བསྐྱལ་ལོ། ། དེའི་ཚེ་
རྒྱགས་སྦྱིན་མ་ནི་འབྲས་བུ་ཐུ་བ་ལ་སོང་ཞིང་། སྲས་མིང་སྲིང་གཉིས་རྩེད་མོ་ལ་
སོང་སྟེ། བྱང་ཆུབ་སེམས་དཔའི་དྲུང་དུ་བྲམ་ཟེ་སོང་བ་དང་། དགེས་བཞིན་
དུསྔོན་བསུ་ནས་སྟན་བསྟབས་ཏེ་རྩ་བ་དང་ཤིང་ཐོག་གིས་བསྙེན་བཀུར་བྱས་
ནས། ཁྱེད་ཅི་འཚལ་བ་སྨྲོས་ཤིག་ཅེས་བརྗོད་པ་དང་། བདག་ནི་དབུལ་
ཕོངས་པ་རྒས་འཁོགས་ཀྱང་གཡོག་བྱེད་པ་མ་རྙེད་པ་ལས། གཞོན་ནུ་ཁྱེད་
སྦྱིན་པ་ལ་དགའ་བས་ཅི་དང་ཅི་འདོད་པ་དག་གི་རེ་བ་སྐོང་བར་མཛད་ཅེས་
ཐོས་ཏེ་དཔག་ཚད་དྲུག་སྟོང་ནས་ཁྱེད་ཁོ་ན་ལ་བསམས་ནས་འདིར་མཆིས་ཀྱི།
ད་བདག་ལ་ཁྱེད་ཀྱི་སྲས་གཉིས་བྲན་གྱི་ཕྱིར་དུ་གསོལ་ཅིག་ཅེས་སྨྲ་བ། རྒྱལ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 389
རིགས་གཞོན་ནུ་ཁྱོད་རྒྱལ་པར་གྱུར་ཅིག ། བདག་ཅག་བཀོལ་བ་མ་མཆིས་
བས། ། ཡ་ ཤུག་ ལྷན་ ཅིག་འཁྱམས་བགྱིད་ན། ། དེ་ཡི་དོན་དུ་བུས་པ་
གཉིས། ། ཁྱེད་ཀྱིས་བདག་ལ་སྦྱིན་པར་རིགས། ། དེར་རྒྱལ་བུ་ཡངས་སྲས་
གཉིས་ལ་ཆགས་ཤིང་སྙིང་བརྩེ་བས་ཅུང་ཟད་ཅིག་སེམས་ཤིང་ཁོང་དུ་ཆུད་པ་
ལས། ཡང་བྲམ་ཟེས་སྨྲས་པ། ཀྱེ་རྒྱལ་རིགས་གཞོན་ནུ་ཁྱོད་སྟེར་རོ་ཞེས་ཐོས་
ན་ད་འདི་ལྟར་བདག་གིས་བསླངས་པ་དེ་ལ་ཅི་ཞིག་དཔྱད་དུ་ཡོད། ཡང་སྨྲས་
པ། ཁྱོད་ནི་ཀུན་སྟེར་སྙིང་རྗེ་ཡི། ། བདག་ཉིད་ཅན་དུ་ས་སྟེང་གྲགས། ། ཇི་
ལྟར་གྲགས་པ་དེ་བཞིན་དུ། ། ཁྱེད་ཀྱིས་རྟག་ཏུ་བྱའི་རིགས། ། རྒྱལ་བུས་སྨྲས་
པ་རང་གི་སྲོག་ནི་གཏོང་བ་ལ། ། ལན་འགའ་དཔྱོད་པ་མ་མྱོང་ན། ། རང་གི་
བུ་ནི་གཏོང་བ་ལ། ། བདག་བློ་གཞན་དུ་འགྱུར་ཅི་སྨོས། ། བྲམ་ཟེར་ཆེན་པོ་
དེ་ལྟ་ན་འང་། ། བདག་གིས་ནགས་སུ་བསྐྱེད་པ་ཡི། ། བྱིས་པ་འདི་གཉིས་
ཡོངས་སྤངས་ན། ། མ་དང་བྲལ་བའི་ཉོན་མོངས་ལ། ། འདི་དག་ཇི་ལྟར་
གནས་སྙམ་མོད། ། གཞོན་ནུ་ཤིན་ཏུ་བརྩེ་མེད་པས། ། བུས་པ་བཏང་བ་
བདག་མིན་ཞེས། ། ཁ་ཅིག་བདག་ལ་འཕྱར་འོང་གི ། བྲམ་ཟེར་བདག་ནི་
ཁྲིད་ན་ལེགས། ། བྲམ་ཟེ་ན་རེ། རྒྱལ་རིགས་གཞོན་ནུའི་བྲམ་ཟེའི་རིགས་སུ་
སྐྱེས་པ། སྲོག་ཆགས་ཐམས་ཅད་ལ་སྙིང་བརྩེ་བས་བྱམས་པ་ལ་ཞུགས་པ།
སྦྱིན་པ་དང་བཀུར་སྟིས་དགེ་སྦྱོང་དང་བྲམ་ཟེ་གློ་བུར་བའི་སྐྱེ་བོ་བཀྲེས་པ་དང་
སྐོམ་པ་མགོན་མེད་པ་ཐམས་ཅད་ཀྱི་ཡིད་ལ་རེ་བ་ཡོངས་སུ་རྫོགས་པར་མཛད་
པར་གྲགས་ཀྱི། བདག་ཡུན་རིང་པོ་ནས་བརྩམས་པ་ལམ་རིང་པོས་དུབ་པར་
བྱས་པའི་འབྲས་བུ་ཡོད་པར་མཛད་པར་རིགས་ན། ད་བདག་འདི་ཙམ་དུ་
དུབ་པར་བྱས་པའི་རེ་བའི་དོན་མེད་པར་མཛད་དམ། ཡང་སྨྲས་པ། ཆུ་
གཏེར་གོས་སུ་གྱོན་ཞིང་བཟའ་མིག་མཚུངས་མེད་པ། ། རི་བོ་མཆོག་རྒྱས་ནུ་



390 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མར་ལྡན་པའི་རོ་སྟོད་ཅན། ། གྲོང་ཁྱེར་གྲོང་བརྡལ་བཅས་པའི་ས་ལ་བཙལ་
བྱས་ཀྱང་། ། མཆེ་བཟང་ཁྱོད་དང་མཚུངས་པའི་གཏོང་ཕོད་ཡོད་མ་ཡིན། །
ཡང་བྱང་ཆུབ་སེམས་དཔས་བསམས་པ། གལ་ཏེ་རེ་ཞིག་བུ་གཉིས་པོ། །
བྲམ་ཟེ་བྱིན་ན་བུ་དང་ནི། ། བྲལ་བ་ལས་གྱུར་སྡུག་བསྔལ་དག ། བདག་དང་
རྒྱུགས་སྦྱིན་གྱིས་ཐོབ་འགྱུར། ། འོན་ཏེ་འདི་ལ་མ་བྱིན་ན། ། བརྟུལ་ཞུགས་
ལས་ཀྱང་ཉམས་འགྱུར་ཞིང་། ། བྲམ་ཟེ་འདི་ནི་མི་དཔྱད་དེ། ། ཇི་ལྟར་
འོངས་པ་བཞིན་དུ་འགྲོ། ། གཉིས་ནི་བུ་བྲལ་ཉམ་ཐག་པའི། ། མྱ་ངན་ས་
སྟེང་བདག་གིས་བླང་། ། དེ་ནས་བུ་མིང་སྲིང་གཉིས་རྩེད་མོ་ལ་སོང་བ་བོས་
ནས། སྡུག་པའི་བུ་མིང་སྲིང་གཉིས་ཉོན་ཅིག བྲམ་ཟེ་འདི་ལམ་རིང་པོ་ནས་
ཁྱེད་གཉིས་སློང་དུ་ཡོང་བར་འདུག་གི། ཁྱེད་གཉིས་འདིའི་ཕྱི་བཞིན་དུ་སོང་
ལབསྒོ་བ་ཉོན་ཅིག ཡང་སྨྲས་པ། ཁོ་བོ་དཀའ་སྤྱད་བརྒྱ་ཡིས་འཇིག་རྟེན་
སྡུག་བསྔལ་གྱི། ། རྒྱ་མཚོ་ཆེན་པོ་སོ་སོར་འཇིག་བྱེད་པ། ། གཏིང་མི་དཔོག་
པར་རབ་ ཏུ་ འབྱིན་ པ་ དག ། ཕ་རོལ་ བསྒྲལ་ ཕྱིར་ ལམ་ གྱི་ ཟམ་ སྟེགས་
བཅའ། ། ཟླ་བ་དྲི་མེད་ཉ་བའི་བཞིན་རས་དག ། མ་ཞུམ་ཁ་ནས་དེ་སྐད་
ཚིག་སྨྲས་ནས། ། མཆི་མའི་བརླན་ཆུས་མིག་གཉིས་གང་གྱུར་པས། ། བྱིས་པ་
གཉིས་པོ་བྲམ་ཟེ་དེ་ལ་སྦྱིན། ། བུ་འདི་བྱིན་པའི་འབྲས་བུ་ནི། །རྒྱ་ཆེན་
བདག་གིས་ཐོབ་གྱུར་ནས། ། དེས་ནི་འཁོར་བའི་རྒྱ་མཚོ་ལས། ། འཇིག་རྟེན་
དག་ནི་བསྒྲལ་བར་བྱ། ། དེས་རབ་ཏུ་སྡུག་པའི་བུ་གཉིས་བྱིན་པ་དང་ས་འདི་
རྣམ་པ་དྲུག་ཏུ་གཡོས་པར་གྱུར་ཏེ། དེས་རི་དེ་ལ་གནས་པ་རྣམས་སྔངས་ནས་
ཕན་ཚུན་སྨྲས་པ། ས་འདི་མི་བཟད་གཡོས་གྱུར་པ། ། འདི་ནི་སུ་ཡི་མཐུ་ལྟས་
ཡིན། ། གང་གི་མཐུ་ནི་འདི་འདྲ་བ། ། ཤིན་ཏུ་གསལ་བར་བརྟག་པར་
རིགས། ། དེ་ནས་ལྟས་ཤེས་པ་ཞིག་གིས་བརྟགས་ནས་སྨྲས་པ། འདི་ལྟར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 391
དཀའ་ཐུབ་ཀྱི་ནགས་ན་འདུག་པའི་བུ། འབྲས་བུ་དང་ཤིང་ཐོག་གིས་འཚོ་
ཞིང་ཡིད་དུ་འོང་བའི་བུ་གཉིས་པོ་དེ་རྒྱལ་པོས་ཡོངས་སུ་གཏོང་བར་ངེས་སོ་
ཞེས་ཟེར་རོ། ། དེར་བྲམ་ཟེ་མི་སྡུག་པའི་ལྟས་བཅུ་གཉིས་དང་ལྡན་པ་དེ་
མཐོང་བས་རབ་ཏུ་སྐྲག་སྟེ། ཕའི་པང་དུ་བྲོས་ནས་སྐད་ཆེན་པོར་ངུས་ཏེ།
འདི་ལྟར་བྲམ་ཟེ་དུ་མ་དག་ཀྱང་མཐོང་ན། འདི་འདྲ་བ་མ་མཐོང་བས་འདི་ནི་
བྲམ་ཟེ་མ་ལགས་ཀྱི། འདི་ནི་ངེས་པར་ཤ་ཟ་ཞིག་ལགས་པས་བདག་གི་མས་མ་
སླེབ་བར་ལ་བདག་ཅག་གཉིས་ཡི་དྭགས་ཤ་ཟའི་ཟས་སུ་བྱིང་ན། བདག་ཅག་
གི་མ་ཡང་མྱ་ངན་གྱིས་གདུངས་ནས་གདོན་མ་ཟ་བར་འགུམ་པར་འགྱུར་བས།
ཨ་མ་སླེབ་སླེབ་བདག་ཅག་ཡི་དྭགས་འདི་ལ་མི་སྦྱིན་དུ་གསོལ་ཅེས་པ་དང་།
ཡབ་ཀྱིས་སྨྲས་པ། སྡུག་པའི་བུ་གཉིས་པོ་ཁྱེད་བདག་གི་ཡིད་དུ་མི་འོང་བ་མ་
ཡིན་གྱི་གཞན་དུ་ན་བླ་ན་མེད་པའི་བྱང་ཆུབ་ཐོབ་པར་བྱ་བའི་ཕྱིར་བྲམ་ཟེ་འདི་
ལ་བྱིན་ཟིན་གྱི་ད་བསྡད་དུ་མི་རུང་ལ། འདི་ཡང་ཡི་དྭགས་མ་ཡིན་བྲམ་ཟེ་ཡིན་
གྱི་འདིའི་ཕྱི་བཞིན་དུ་སོངས་ཤིག་ཅེས་སྨྲས་པ་དང་། བྲམ་ཟེ་ན་རེ། ད་ནི་
བདག་འགྲོ་སྟེ། གལ་ཏེ་བུའི་མ་ཡོང་ན་བདག་ལ་བུ་སྲིང་གཉིས་བྱིན་པ་ལས་
བཟློག་ན་མི་རུང་ངོ་ཞེས་སྨྲས་ནས། བྱིས་པ་གཉིས་ཁྲིད་པར་བརྩམས་པ་དང་།
དེར་བྱིས་པ་གཉིས་ཀྱིས་ཀྱང་ཕ་ཡིས་སྙིང་ནས་བཏང་བར་རིག་ནས་ཕའི་རྐང་པ་
ལ་ཕྱག་འཚལ་ཏེ། སྙིང་རྗེ་རྗེ་སྐད་དུ་སྨྲ་བབ་པའི་ཚིག་གིས་སྨྲས་པ། གལ་ཏེ་
ཁྱོད་ཀྱིས་ཐག་བཀུམ་ན། ། མ་ལ་བདག་ཅག་གཉིས་ཀྱི་འཕྲིན། ། ཁྱོད་ཀྱིས་
བཟོད་པ་མཛོད་ཅིག་ཅེས། ། ཡབ་གཅིག་ཁྱོད་ཀྱིས་གསུང་དུ་གསོལ། ། ཞེས་
བརྗོད་དེ། བདག་ཅག་གཉིས་འདི་ལྟ་རྒྱལ་པོའི་རིགས་སུ་སྐྱེས་ནས་བྲམ་ཟེ་
འདི་ལྟ་བུའི་བྲན་དུ་འགྱུར་བ་བདག་ཅག་གིས་ཚེ་རབས་སྔ་མ་མི་དགེ་བའི་ལས་
ཅི་ཞིག་བགྱིས་ནས་འདི་ལྟ་བུའི་སྡུག་བསྔལ་མྱོང་བར་གྱུར། ད་ལས་འདིའི་



392 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྒྱུས་སྔ་མའི་སྡིག་པའི་ཚོགས་དག་བྱང་བར་གྱུར་ཅིག གང་དང་གང་དུའང་
འདི་ལྟར་བུའི་སྡུག་བསྔལ་མྱོང་བ་མ་གྱུར་ཅིག ཡབ་གཅིག་གསན་དུ་གསོལ།
བདག་ཅག་བྱིས་པར་གྱུར་པས་བླ་མ་ཁྱོད་ལ་ནོངས་པ་བགྱིས་པ་གང་། ། གལ་
ཏེ་ལ་ལར་ཐུགས་ལ་མི་འབབ་ཚིག་དག་སྨྲས་པ་དང་། ། གུས་པར་མཉན་ཡང་
ཡོངས་སུ་མཉེས་པ་ཉིད་དུ་མ་བགྱིས་པ། ། དེ་ནི་བྱིས་པའི་ནོངས་པ་ལགས་
ཞེས་བཟོད་པར་མཛད་དུ་གསོལ། ། དེ་ནས་ཡབ་ཀྱི་རྐང་པ་ལ་ཕྱག་འཚལ།
ལན་གསུམ་དུ་བསྐོར་ནས། མིག་མཆི་མས་གང་བཞིན་ཕ་མ་ལ་ཆགས་པས་
མིག་བལྟར་ཞིང་བསྟི་གནས་དེ་ནས་ཕྱུང་སྟེ་སོང་ངོ༌། ། དེ་ནས་བྱང་ཆུབ་
སེམས་དཔའ་ཡང་བུ་སྲིང་གཉིས་ཀྱི་གདུང་བའི་ཚིག་སྨྲ་ཞིང་སྙིང་རྗེ་རྗེ་སྐད་དུ་
ངུ་ངུ་བས་ཡིད་སློང་སློང་པོར་གྱུར་ཏེ་བྱང་ཆུབ་ཏུ་སྨོན་ལམ་བཏབ་སྟེ་ལོ་མའི་
སྤྱིལ་པོར་ཞུགས་སོ། ། དེ་ལྟར་བྱིས་པ་གཉིས་སོང་བ་དང་ས་རྣམ་པ་དྲུག་ཏུ་
གཡོས་ཤིང་། ལྷ་སྟོང་ཕྲག་དུ་མས་ཚིགས་སུ་བཅད་པ། ཨེ་མ་ཧོ་རབ་སྦྱིན་
བདག་ཉིད་ཆེ། ། བུས་པ་འདི་གཉིས་བཏང་ནས་ནི། ། བདག་གི་ཡིད་ནི་
འགྱུར་མེད་པ། ། ང་ནི་ངེས་པ་རྨད་གཅིག་པོ། ། ཡང་བུ་གཉིས་ཀྱིས་ཆོ་ངེས་
སྨྲས་པ། བུ་ནི་མ་ལ་ཕྱི་ཕྱག་བྱ་བ་ལགས་ན་དེའི་ཡང་དབང་མ་མཆིས་ཏེ།
མའི་ངོ་མ་མཐོང་བ་ནི་སྔོན་གྱི་ལས་ཀྱིས་གདུངས་ལ། བདག་ཅག་གི་ཨ་མ་ཡང་
ཅིའི་ཕྱིར་མྱ་ངན་གྱིས་གདུངས་ནས་སྡུག་པར་མི་འགྱུར་ཞེས་ཆོ་ངེས་བཏབ་པ་
དང༌། བྲམ་ཟེས་བྱང་ཆུབ་སེམས་དཔའ་ལ་སྨྲས་པ། བདག་རྒས་ལ་ཉམ་ཆུང་
བས་བུས་པ་གཉིས་བདག་བོར་ཏེ་མ་ཅན་འབྲོས་པར་འགྱུར་གྱི། ཁྱོད་ཀྱིས་
བྱིས་པ་ཆིངས་ལ་བྱིན་ཅིག དེར་རྒྱལ་བུས་ཀྱང་བུ་གཉིས་ཀྱི་ལག་པ་ཕྱི་ག་ལོག་
ཏུ་བཅིངས་ཏེ་ཐག་པའི་སྣེ་མོ་བྲམ་ཟེ་ལ་གཏད་དོ། ། དེ་ནས་བུ་གཉིས་ཤིན་ཏུ་
ཡང་སྐྲག་ཅིང་སྡུག་བསྔལ་ཏེ་འགྲོར་མ་འདོད་པ་དང་། བྲམ་ཟེས་ལྕགས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 393
ཐོགས་ཏེ་དེད་ནས་ཞུགས་པའི་ལམ་དུ་ཁྲག་བྱུང་བས་ཀྱང་ས་ལ་ཆལ་བར་གང་
ངོ༌། ། དེ་རྒྱལ་བུས་མཐོང་ནས་མཆི་མ་ས་ལ་ལྷུང་བས་ས་ཡང་གཡོས་པར་གྱུར་
ཏོ། ། དེར་ནགས་དེའི་རི་དྭགས་དང་གཅན་གཟན་དུ་མ་དང་བཅས་པས་བུ་
གཉིས་བསྐྱལ་ཏེ། སླར་ལོག་ནས་གཞོན་ནུ་གཉིས་རྩེ་བའི་གནས་དེར་སོང་སྟེ།
ལུས་ས་ལ་བརྡབས་ཤིང་སྙིང་རྗེ་བའི་སྐད་བྱུང་ངོ་། ། དེ་ནས་བྲམ་ཟེ་དེ་སོང་བ་
དང་ལམ་ན་སྐྱེད་ཤིང་ཞིག་འདུག་པ་ལ་གཞོན་ནུ་གཉིས་བཏགས་ཏེ་ངལ་བསོ་
ནས་ཡང་ཆས་པ་དང་། བུས་པ་དེ་གཉིས་མ་སླེབ་ཏུ་རེ་ནས་ཤིང་དེའི་ཕག་ཏུ་
འཁྲིས་ནས་འགྲོར་མ་བཏུབ་པ་ལ། བྲམ་ཟེས་ལྕགས་ཀྱིས་བཞུས་པ་དང་བདག་
ཅག་ལ་མ་བརྡེག་ཅིག བདག་ཅག་རང་འགྲོའོ་ཞེས་སྨྲས་ཏེ། ཡང་ནམ་མཁའ་
ལ་བལྟས་ནས་ཀྱེ་མ་རི་གཉན་ལྷ་རྣམས་དང་། ། ནགས་ཚལ་འདི་ཡི་ཤིང་ལྷ་
རྣམས། ། བདག་ཅག་གཉིས་ལ་མི་དགོངས་སམ། ། ཅུང་ཟད་བདག་ལ་མི་
སྐྱོབ་བམ། ། བདག་ཅག་ཐག་རིང་འགྲོ་དགོས་ན། ། བདག་ཅག་མ་ནི་ནགས་
སུ་སོང་། ། བདག་ཅག་གཞན་གྱི་བྲན་གྱུར་ཀྱང་། ། མྱུར་དུ་མ་དང་ངོ་འཕྲད་
ཤོག ། དེ་ནས་ཡང་བྲམ་ཟེ་བརྩེ་བ་མེད་པས་ལྕགས་ཀྱིས་བཞུས་ཏེ་ངུ་ཞིང་དོང་
བར་གྱུར་ཏོ། ། དེ་ནས་བུའི་མ་རི་ལ་འདུག་པ་ཡང་རྐང་མཐིལ་གཡོན་པ་
གཡའ་བ་དང་། མིག་གཡོན་པ་འགུལ་བ་དང༌། ནུ་མ་གཉིས་ལས་འོ་མ་ཟག་
པ་དང་། ས་ཆེན་གཡོས། སྙིང་འདར་བར་གྱུར་ནས་འདི་ལྟ་བུའི་ལྟས་ངན་པ་
སྔ་ནས་མ་བྱུང་ན། ངེས་པར་བདག་གི་བུ་སྡུག་གཉིས་ལ་ཡེ་འདྲོག་མ་བྱུང་ངམ་
ཞེས་སྔངས་ཏེ། ཤིང་ཏོག་རྔ་བ་བཏང་ནས་མྱུར་པར་རྒྱུགས་པ་དང་། སུམ་ཅུ་
རྩ་གསུམ་པའི་ལྷ་ཞིག་གིས་དགེ་བའི་བར་ཆད་དུ་གྱུར་ན་མ་ལེགས་སོ་སྙམ་ནས་
སེང་གེ་མོ་ཞིག་ཏུ་སྤྲུལ་ནས་ལམ་བསྲུངས་པ་དང་། རྒྱུགས་སྦྱིན་མས་སྨྲས་པ།
རི་དྭགས་རྒྱལ་པོའི་ཆུང་མ་སྐྱེག་སྐྱེག་མ། ། ཁོ་མོའི་ལམ་འདི་དཀག་ནས་ཅི་སྟེ་



394 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདུག ། ཇི་ལྟར་བདག་ནི་མི་འཕྲོ་ངེས་ཤི་ན། ། ལམ་ལས་གཟུར་ཏེ་མྱུར་དུ་
འགྲོ་བར་གྱིས། ། ཁྱོད་ཀྱང་རི་དྭགས་རྒྱལ་པོའི་ཆུང་མ་སྟེ། ། བདག་ཀྱང་མི་
ཡི་དབང་པོ་སེང་གེ་ཡི། ། བཙུན་མོ་ལགས་པས་ཆོས་ཀྱིས་སྤུན་གྱུར་གྱི། ། རི་
དྭགས་རྒྱལ་མོ་བདག་གི་ལམ་ཕྱེས་ཤིག ། སེང་གེ་དེ་ལོགས་སུ་སོང་ནས་རིངས་
པར་ཡོང་ནས་བལྟས་པས་རྒྱལ་བུ་གཅིག་པུ་མ་གཏོགས་པ་བུས་པ་གཉིས་མ་
མཐོང་ནས། རྩེད་མོའི་གནས་དང་ཆུ་འགྲམ་ཀུན་ཏུ་བལྟས་ཀྱང་མེད་ལ། རི་
དྭགས་ཀྱི་ཚོགས་ཐམས་ཅད་ཚོགས་ཏེ་ལུས་ས་ལ་བརྡབས་ཤིང་སྙིང་རྗེ་རྗེ་སྐད་དུ་
སྒྲ་འབྱིན། བྱིས་པ་རྩེ་བའི་རྫིང་བུ་ཀུན་ཀྱང་བསྐམས་པ་མཐོང་ནས་རབ་ཏུ་
སྔངས་ཏེ་སྨྲེ་སྔགས་བརྗོད་པ། ཇི་ལྟར་བདག་མིག་འགུལ་བ་དང་། ། ཇི་ལྟར་
བྱ་སྐད་འབྱིན་པ་དང་། ། ཇི་ལྟར་ས་འདི་གཡོས་པ་དང་། ། བདག་གི་སྙིང་ནི་
འདར་བས་ན། ། བུས་པ་དེ་གཉིས་བཏང་བར་ངེས། ། ཞེས་དེ་ལྟའི་མི་ལེགས་
པའི་ལྟས་སེམས་ཤིང་། བསྟི་གནས་སུ་སོང་ནས་འདིར་ནི་བུས་པ་གཉིས་དང་
རི་དྭགས་ཕྲུ་གུ་རྣམས་འཚོགས་ནས་རྩེ་བ་ཡིན། འདི་དག་ནི་ས་རྡུལ་ལས་བྱས་
པའི་ཁང་ཁྱིམ་ཡིན་ན་དེ་དག་བོར་ནས་གང་དུ་སོང་ངེས་སྙམ་ནས་སྔངས་ཏེ་
རྒྱལ་བུ་ཅན་སོང་ནས། རྗེའི་སྲས་བྱིས་པ་གཉིས་གང་དུ་མཆིས་ཞེས་དྲིས་པ་ན།
རྒྱལ་བུ་ཅང་མི་སྨྲའོ། ། ཡང་སྨྲས་པ། ཀྱེ་མ་བདག་གིས་འབྲས་བུ་རྣམས་ཁྱེར་
ཏེ་འཁོར་བ་དང་བྱིས་པ་གཉིས་སྡུན་དུ་རྒྱུགས་ནས་བརྡེག་འཆོས་ཤིང་། ཨ་མ་
འོངས་སོ་ཨམ་འོངས་སོ་ཞེས་འབོད་ཅིང་སྡུན་རྒྱུག་པར་བྱེད་དོ། ། བདག་སྡོད་
པན་གཉིས་ཀ་གཡས་གཡོན་དུ་འདུག་ནས་ཕྲག་པ་དང་གོས་ལ་རྡུལ་གོས་པ་
རྣམས་འཕྱི་ཞིང་སྤྲུག་པར་བྱེད་ན། ད་བདག་གི་བུ་གཉིས་མ་མཐོང་བས་སྙིང་
གས་ལ་ཐུག་ན་བདག་གི་བུ་གཞན་ལ་མ་བྱིན་ནམ། བདག་གི་བུ་ག་ན་འདུག་པ་
སྨྱོས་ཤིག དེར་རྒྱལ་བུས་སྨྲས་པ། ཁོ་བོའི་དྲུང་དུ་བྲམ་ཟེ་ཞིག ། རེ་བས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 395
ཡང་དག་འོངས་གྱུར་ནས། ། བུས་པ་དེ་གཉིས་དེ་ལ་བྱིན། ། དེ་ལ་རྗེས་སུ་ཡི་
རང་རིགས། ། ཞེས་སྨྲས་པ་དང་། རྒྱགས་སྦྱིན་མ་རི་རྡེབ་པ་བཞིན་ས་ལ་
འགྱེལ་ནས་སྙིང་རྗེ་སྐད་དུ་ཆོ་ངེས་བཏབ་པ། པདྨོ་གཞོན་ནུ་ལྟ་བུའི་བྱད་
བཞིན་ཅན། ། ལག་པ་པདྨའི་འདབ་ལྟར་གཞོན་ཤ་ཅན། ། བདག་གི་བུ་
གཉིས་སྡུག་བསྔལ་མ་མྱོང་བ། ། འགྲོ་བ་གང་དུ་སོང་ནས་སྡུག་བསྔལ་གྱུར། །
རི་དྭགས་བུ་ལྟར་དྲང་ཞིང་རི་དྭགས་མིག ། རི་དྭགས་ལྷན་ཅིག་བསྟི་གནས་
དགའ་དགའ་ནས། ། དེ་རིང་བདག་གི་བུ་གཉིས་ཇི་ལྟ་བུར། ། གཞན་གྱི་
དབང་གིས་འདོང་ཞིང་སྡུག་བསྔལ་གྱུར། ། མཆི་མས་གང་བའི་མིག་གིས་ཕྱིར་
ལྟ་ཞིང་། ། སྙིང་རྗེ་ངུ་བས་ཤིན་ཏུ་སྡུག་བསྔལ་བ། ། སྐྱེ་བོ་བཀྲེན་པའི་ནགས་
ནས་སྡུག་པས་འཚོ། ། དེ་གཉིས་བདག་གི་པང་ནས་བསྐྱེད་བསྐྱེད་པ། ཟས་
སུ་ཟ་བ་མེ་ཏོག་འབྲས་བུ་ཟ། ། བཟོད་དང་བརྟག་པས་བླ་མ་རྟག་དགའ་
བ། ། བདག་གི་བུ་གཉིས་ཤིན་ཏུ་སྡུག་བསྔལ་ལོ། ། སྐོམ་ཞིང་བཀྲེས་པས་
བདག་ཉིད་ རྟག་ གདུངས་ན། ། དེ་ གཉིས་ སུ་ ཡི་ དབང་ གིས་ འགྲོ་ བར་
འགྱུར། ། བྲན་དུ་གྱུར་པས་གདོན་མི་ཟ་བར་ནི། ། དེ་གཉིས་ཉམ་ཐག་སྡུག་
བསྔལ་ཡོངས་སུ་གཟིར། ། བདག་གིས་ངེས་པར་ཚེ་རབས་གཞན་དག་ཏུ། །
སྲོག་ཆགས་སྡུག་པ་བརྒྱད་དང་བྲལ་བ་ཡི། ། སྡིག་ལས་ཤིན་ཏུ་མ་བཟད་འདིར་
བྱས་པ། ། དེས་ན་བ་བེའུ་མེད་བཞིན་ཆོ་ངེས་འདེབས། ། བདེན་ཚིག་གང་
གིས་བདག་ནི་རྟག་ཏུ་ཡང་། ། སེམས་ཅན་ཀུན་ལ་ཡིད་ནི་ཉམས་གྱུར་པ། །
བདེན་ཚིག་དེས་ནི་བདག་གི་བུ་གཉིས་པོ། ། བྲན་དུ་གྱུར་པ་དེ་ལས་ཐར་བར་
ཤོག ། ཡང་བྱིས་པ་དེ་དག་གིས་བསྐྱེད་ཅིང་བསྲུངས་པའི་ཤིང་གང་ཡིན་པ་
དག་ལོ་མ་ཐིབས་སེ་འདུག་པ་མཐོང་ནས་ཡིད་གདུང་བས་དེ་ལ་འཁྱུད་དེ་སྨྲས་
པ། བྱིས་པས་རིལ་པ་ཆུང་ངུའི་ཆུས་བཅུས་པའི། ། ལོ་མ་རྣམས་ལས་ཆུ་ཡི་



396 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཐིག་འཛག་པ། ། ལྗོན་ཤིང་རྣམས་ནི་སེམས་དང་བཅས་པ་བཞིན། ། བུས་པ་
ནུ་ཞོ་མ་བླུད་ལྟ་བུར་ངུ་། ། ཡང་བྱིས་པ་དེ་གཉིས་དང་རྩེ་རྩེ་བའི་རི་དྭགས་ཕྲུ་
གུ་བསྟི་གནས་ན་འདུག་པ་མཐོང་ནས་སྙིང་རྗེ་སྐད་ཀྱིས་སྨྲས་པ། དེ་ཡི་ན་ཟླ་
མཐོང་བར་འདོད་པ་གང་། ། གནས་སུ་ས་ཚུགས་མཚོན་ཅིང་ཚོལ་བྱེད་པ། །
རི་དྭགས་ཕྲུ་གུ་རྒྱུ་བ་འདི་དག་ཀྱང་། ། བདག་གི་སྡུལ་བསྔལ་མི་ཆུང་གཞན་
ཡིན་ནོ། ། དེ་ནས་བུ་གཞོན་ནུ་དེ་དག་གང་ནས་སོང་བའི་རྗེས་བཅད་པ་དང་།
བྱིས་པའི་རྗེས་དྲང་པོར་མ་བྱུང་གི་གྱ་གྱུས་གང་བ་དག་མཐོང་ནས་ལྷག་པར་
ཡང་སྡུག་བསྔལ་ཏེ་སྨྲས་པ། ཇི་ལྟར་འཐེན་པའི་རྗེས་བྱུང་དང་། ། ལ་ལར་
མྱུར་དུ་སོང་བ་ལས། ། བརྡེགས་ཏེ་ཁྲིད་པར་གདོན་མི་ཟ། ། ཀྱེ་མ་བྲམ་ཟེ་
བརྩེ་མེད་མཆོག ། མགུལ་ནི་དབུགས་ཀྱིས་བརྫངས་ཤིང་སྐད་ཀྱང་འཛེར། །
མ་མཆུ་མཛེས་པ་འདར་ཞིང་བདག་གི་བུ། ། རི་དྭགས་བཞིན་དུ་མིག་ཀྱང་རིག་
རིག་སྟེ། ། རྐང་པ་འཇམ་པོས་ཇི་ལྟར་སོང་ཞིག་གུ། ། དེ་ནས་བྱང་ཆུབ་
སེམས་དཔས་མི་རྟག་པའི་ཚིག་སྣ་ཚོགས་ཀྱིས་རྣམ་གྲངས་མང་པོར་གོ་བར་བྱས་
ནས་སླར་སྨྲས་པ། ཁོ་བོས་བུ་གཉིས་དྲེགས་པ་ཡིས། ། བཏང་བ་མ་ཡིན་སྡང་
བས་མིན། ། སེམས་ཅན་ཀུན་ལ་ཕན་དོན་དུ། ། བཏང་བར་དཀའ་བའི་བུ་དེ་
བཏང་། ། མཆོག་ཏུ་བཏང་དཀའ་བདག་ཉིད་དང་། ། བུ་དང་ཆུང་མ་རྣམས་
བཏང་ནས། ། སེམས་དཔའ་ཆེན་པོ་ཚུལ་བཞིན་དུ་། ། བྱང་ཆུབ་མཆོག་ནི་
འཐོབ་པར་གྱུར། ། རྒྱགས་སྦྱིན་བདག་གིས་གཏོང་བ་ལ། ། བརྟེན་ནས་
བཏང་བར་དཀའ་བ་ཡི། ། བུས་པ་དེ་གཉིས་འཇིག་རྟེན་ཐར་པའི་དོན་དུ་
བཏང་། ། བདག་དང་ཆུང་མ་བཞོན་དང་ནོར་ཡང་བཏང་བྱ་སྟེ། ། ཀུན་ལ་
བཏང་བའི་བློ་གྲོས་ང་ལ་ཡོད། ། གཞན་ཡང་ཁྱོད་ཉོན་ཅིག སྔོན་འདས་པའི་
དུས་ནས་སངས་རྒྱས་མར་མེ་མཛད་བྱོན་པའི་ཚེ་བདག་ནི་བྲམ་ཟེའི་བུར་གྱུར་ལ།
་་་་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 397
ཁྱོདནི་བྲམ་ཟེའི་བུ་མོ་སུ་ཏ་རི་ཞེས་བྱ་བར་གྱུར་པ་ན། ཁྱོད་ལ་པདྨོ་བདུན་
ཡོད་པ་ལ། ངས་དངུལ་གྱི་དོང་རྩེ་ལྔ་གཙལ་ཞིང་པདྨོ་གཉིས་ཀྱང་ཁྱོད་ཀྱིས་
བྱིན་ནས་སྐྱེ་བ་ཐམས་ཅད་དུ་ཁྱིམ་ཐབ་ཏུ་གྱུར་ཅིག་ཅེས་སྨོན་ལམ་བཏབ་
བོ། ། དེའི་ཚེ་ངས་སྦྱིན་པ་ཇི་གཏོང་ཡང་གེགས་མི་བྱེད་པར་དམ་བཅས་པ་མ་
ཡིན་ནམ། ད་དེ་དྲན་པར་གྱིས་ཤིག་ཅེས་སྨྲས་པ་དང་། དེའི་མཐུས་སྐྱེ་བ་དྲན་
པར་གྱུར་ཏེ་རྒྱུགས་སྦྱིན་མའི་སེམས་བརྟན་པར་གྱུར་ནས་སྨྲས་པ། ཁྱོད་ལ་
བར་ཆད་མི་བགྱིད་ཀྱི། ། ཁྱོད་བློ་གཞན་དུ་མ་གྱུར་ཅིག ། གལ་ཏེ་བདག་ཀྱང་
སྩོལ་བཞེད་ན། ། དོགས་པ་མེད་པར་བདག་སྩོལ་ཅིག ། གཞན་ཡང་།
དཔའ་བོ་གང་ཕྱིར་ཉིད་ཀྱི་མི། ། སྡུག་པ་ཆགས་པར་བཏང་བ་ཡི། ། དོན་དེ་
མྱུར་དུ་ཐོབ་ནས་ནི། ། སྲིད་ལས་འགྲོ་བ་བསྒྲལ་བར་མཛོད། ། དེ་ནས་ལྷའི་
དབང་པོ་བརྒྱ་བྱིན་བྱང་ཆུབ་སེམས་དཔའ་དང་རྒྱགས་སྦྱིན་མའི་ལྷག་པའི་
བསམ་པ་དང་། ཤིན་ཏུ་རྨད་དུ་བྱུང་བའི་སྦྱིན་པ་ལ་ངོ་མཚར་སྐྱེས་ནས་སུམ་ཅུ་
རྩ་གསུམ་པའི་ཚོགས་དང་བཅས་པ་སྟེང་གི་ནམ་མཁའ་ལ་ལྷགས་ནས། སྣང་
བ་རྒྱ་ཆེན་པོས་གསལ་བར་བྱས་ཏེ་སྨྲས་པ། འདི་ལྟར་འཇིག་རྟེན་རྨོངས་པའི་
ཀློང་ན་འཇུང་པས་བཅིངས་པའི་བློ་གྲོས་ཅན། ། ལོངས་སྤྱོད་ལ་ཆགས་སྙིང་གི་
ཞགས་པ་བུ་ཡིས་བཅིངས་པའི་ནང་ན་ཡང་། ། ཁྱབ་བདག་ཁྱོད་གཅིག་ཆགས་
པ་མེད་པས་དགའ་བ་བསྐྱེད་པའི་བུ་བཏང་བས། ། ངེས་པར་གོ་འཕང་བདེ་
དང་ཞི་བ་དྲི་མེད་དཀའ་བ་མེད་པ་ཐོབ། ། ཅེས་སྤྲོ་བ་བསྐྱེད་ནས། ཡང་
བསམས་པ་ འདི་ གཅིག་པུ་ གཡོག་ དང་བྲལ་ན་ ཉོན་མོངས་ པར་འགྱུར་གྱི།
འདིར་ཐབས་འགའ་ཞིག་བཤམ་མོ་སྙམ་ནས་བྲམ་ཟེ་རྒན་པོ་མི་སྡུག་པའི་མཚན་
མ་བཅུ་གཉིས་དང་བཅས་པ་ཞིག་ཏུ་སྤྲུལ་ཏེ། བྱང་ཆུབ་སེམས་དཔའི་དྲུང་དུ་
སོང་ནས་སྨྲས་པ། ཡན་ལག་ཀུན་བཟང་ཁྱིམ་ཐབ་ལས། ། འཕྱོ་བ་མེད་ཅིང་



398 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ། །
སྙིང་ཉེ་བ། ། རིང་ན་བསྔགས་པའི་སྲིང་མོ་འདི། ། བདག་ལ་བྲན་མོའི་དོན་
དུ་གསོལ། ། ཞེས་སྨྲས་པ་རྒྱུགས་སྦྱིན་མས་རབ་ཏུ་མ་བཟོད་ནས་བྲམ་ཟེ་ལ་
སྨྲས་པ། ངོ་ཚ་མེད་ཅིང་བརྐམ་པ་ཁྱོད། ། འདི་ན་བྲམ་ཟེའི་ཐར་ཤལ་ཏེ། །
ཁྱོད་ལྷ་འཕྱོན་མ་མི་བྱེད་ཀྱི། ། དམ་ཆོས་དགའ་བ་ང་འདོད་དམ། ། ཞེས་
སྨྲས་སོ། ། དེ་ནས་བྱང་ཆུབ་སེམས་དཔའ་སྙིང་རྗེ་དང་ལྡན་པ་ལ་རྒྱུགས་སྦྱིན་
མས་སྨྲས་པ། བདག་ནི་བདག་ལ་གཡར་ན་མེད། ། དེ་བཞིན་བདག་ལ་ལྟ་མ་
ལགས། ། གཅིག་པུ་ཇི་ལྟར་བཞུགས་འགྱུར་ཞེས། ། དེ་ལྟར་ཁྱོད་སླད་གཡར་
ན་བགྱིད། ། དེ་ནས་བྱང་ཆུབ་སེམས་དཔས་རྒྱགས་སྦྱིན་མ་ལ་སྨྲས་པ། གོ་
འཕང་མི་ཟད་མྱ་ངན་མེད་པ་ཚོལ་བདག་ལ། ། ས་སྟེང་འདི་ནི་རྒྱགས་སྦྱིན་མྱ་
ངན་བྱ་མི་ དགོས། ། ཁྱོད་ནི་ མྱ་ངན་མེད་ པར་བྲམ་ཟེ་འདི་ཡི་རྗེས་ སུ་
འབྲངས། ། བདག་ནི་རི་དྭགས་འཆི་བ་བཞིན་དུ་བསྟི་གནས་འཐེན། ། ཞེས་
ཡིད་སྤྲོ་བ་དང་བཅས་པས་ཡང་བསམས་པ། སྦྱིན་པ་འདི་ནི་ནགས་ཚལ་
འདིར། ། བདག་གི་སྦྱིན་པའི་ཐ་མ་ཡིན། ། རྒྱུགས་སྦྱིན་འདི་ཡང་ཡོངས་
བཏང་ནས། ། ཡོངས་སུ་གཟུང་བ་མེད་པར་འགྱུར། ། དེ་ནས་རྒྱགས་སྦྱིན་
མའི་ལག་པ་ནས་གཟུང་སྟེ་བྲམ་ཟེ་ལ་སྨྲས་པ། བདག་གི་ཕྱི་འབྲང་སྡུག་པ་
འདི། ། སྙིང་ནས་སྙིང་ཉེ་སྒོ་བ་ཉན། ། ཡ་རབས་ཚུལ་ཅན་སྙན་པར་སྨྲ། །
བྲམ་ཟེ་མཆོག་ཁྱོད་བཞེས་སུ་གསོལ། ། དེ་ནས་མཆེ་བ་བཟང་པོ་ཡི། ། ཆུང་
མ་བྱང་ཆུབ་འདོད་ཕྱིར་བཏང་། ། ཆུ་ལས་གྲུ་ནི་ཇི་ལྟ་བར། ། ས་ནི་མཐའ་
དག་རྣམ་དྲུག་གཡོས། ། དེ་ནས་རྒྱགས་སྦྱིན་མ་བྲམ་ཟེའི་དབང་དུ་གྱུར་ཏེ་ཁྱོད་
དང་བུ་དང་བུ་མོ་དང་བྲལ་བའི་སྡུག་བསྔལ་གྱིས་ཉམ་ཐག་ནས། དབུགས་ནི་
གྲེ་བར་མཚངས། མིག་གཉིས་མཆི་མས་བརླན་ཅིང་། མྱ་ངན་གྱིས་འགགས་
པའི་སྒྲ་ངར་ངར་པོས་སྨྲས་པ། བདག་གིས་ཚེ་རབས་སྔ་མ་ལ། ། ཇི་འདྲ་བ་ཡི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 399
ལས་ངན་བྱས། ། དེས་ན་བ་བེའུ་ཤི་བ་བཞིན། ། སྐྱེ་བོ་མེད་པའི་ནགས་ནང་
དུ། ། དེ་ནས་ལྷ་རྣམས་ཀྱི་དབང་པོས་བྲམ་ཟེའི་གཟུགས་མི་སྣང་བར་བྱས་ཏེ་
རང་གི་གཟུགས་སུ་གནས་པས་རྒྱགས་སྦྱིན་མ་ལ་སྨྲས་པ། སྐལ་བཟང་བདག་
ནི་བྲམ་ཟེ་མ་ཡིན་མི་ཡང་མ་ཡིན་གྱི། ། བདག་ནི་ལྷའི་དབང་པོ་བརྒྱ་བྱིན་ལྷ་
མིན་འཇོམས་བྱེད་པ། ། ཁྱོད་ཀྱི་འདུལ་བ་མཆོག་ཏུ་གྱུར་པ་འདི་ཡིས་བདག་
མགུ་ཡི། ། བདག་ལས་དམ་པ་གང་ཞིག་འདོད་པ་དེང་འདིར་སྨྲ་བར་གྱིས། །
དེ་ནས་རྒྱགས་སྦྱིན་མ་ཡིད་དགའ་བས་སྨྲས་པ། ། སྤྱན་སྟོང་མངའ་བ་བདག་གི་
བུ། ། བྲན་གྱུར་དེ་ལས་ཐར་པར་མཛོད། ། མེས་པོའི་དྲུང་དུ་ ཕྱིན་པར་
ཡང་། ། སུམ་ཅུ་རྩ་གསུམ་བདག་པོས་མཛོད། ། ཡང་ལྷའི་དབང་པོས་ལག་པ་
གཡོན་པས་རྒྱགས་སྦྱིན་མ་ཁྲིད་ནས་བྱང་ཆུབ་སེམས་དཔའི་དྲུང་དུ་སོང་སྟེ།
བདག་གིས་ཁྱོད་ལ་རྒྱགས་སྦྱིན་འདི། ། གཡོག་གི་ཕྱིར་ནི་སྦྱིན་པར་བྱ། ། ཁྱོད་
ཀྱིས་སུ་ལའང་མ་སྦྱིན་ཅིག ། བཅོལ་བ་བྱིན་ན་སྨད་པར་འགྱུར། ། ཞེས་ཟེར་
ནས་མི་སྣང་པར་གྱུར་ཏོ། ། དེ་ནས་ཡུལ་ཀེའུ་ལེའུ་བྲམ་ཟེས་བྱིས་པ་གཉིས་
ཁྲིད་དེ་རང་ཁྱིམ་དུ་སླེབ་པ་དང་། ཆུང་མ་ན་རེ། ཁྱོད་ངོ་སོ་འདི་ལྟ་བུས་
འཁོར་དེ་ཡོང་བ་ཁྱོད་ངོ་མི་ཚའམ། བུས་པ་འདི་གཉིས་ནི་རྒྱལ་པོའི་སྲས་ཡིན་
ན། འདི་ལྟར་དུ་བཙོགས་བརྡེག་ནས་ལུས་ལ་རྨ་དང་རྣག་ཁྲག་གིས་གང་བ་
འདི་ལྟར་བྱེད་པ་སྙིང་གིས་བཟོད་པར་གྱུར་ཏམ་ཞེས་སྤྱོས་ནས། ང་ནི་བྱིས་པ་
འདི་གཉིས་ཚོང་ལ་བཀོལ་དུ་རུང་བ་དག་ཁྲིད་དེ་ཤོག་ཅིག་བསྒོས་ནས། ཡང་
བྲམ་ཟེ་དེས་བྱིས་པ་གཉིས་ཁྲིད་དེ་ཚོང་འདུས་སུ་ཕྱིན་པ་དང་། བརྒྱ་བྱིན་གྱིས་
མི་ཞིག་ཏུ་སྤྲུལ་ཏེ། དེར་སོང་ནས་བྲམ་ཟེ་ལ་སྨྲས་པ། བྱིས་པ་འདི་གཉིས་ནི་
ཤིན་ཏུ་ཡང་རིན་ཆེ་བས་ཚོང་འདུས་འདི་ལྟ་བུར་སུས་ཀྱང་ཉོ་མི་ནུས་སོ་ཞེས་
སྨྲས་སོ། ། བྱིས་པ་གཉིས་ཤིན་ཏུ་བཀྲེས་སྐོམ་གྱིས་ན་འདུག་པ་ལ་བརྒྱ་བྱིན་



400
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གྱིས་ལྷའི་དྲི་བསུང་སྤྲུལ་ཏེ། བུས་པ་གཉིས་ཀྱི་བ་སྤུའི་ཁུང་བུ་ནས་བཏང་ནས་
ལྟོ་འགྲངས་པར་བྱས་སོ། ། དེ་ནས་བརྒྱ་བྱིན་གྱིས་བྲམ་ཟེ་དེའི་ཡིད་རྨོངས་པར་
བྱས་ནས་གླིང་འཁོར་ཏེ་བྱིས་པ་གཉིས་ཀྱི་མེས་པོའི་ཕོ་བྲང་གི་སྒོར་སླེབ་པར་
བྱས་སོ། ། དེར་ཡུལ་དེའི་བློན་པོ་དང་ཡུལ་མི་ཐམས་ཅད་ཀྱིས་བྱིས་པ་གཉིས་
ངོ་མི་ཤེས་པ་མེད་པས་ཐམས་ཅད་མྱ་ངན་གྱིས་གདུངས་ཏེ། བུ་འདི་གཉིས་
གང་ནས་འོང་ཞེས་དྲིས་པ་དང༌། བྲམ་ཟེ་ན་རེ། བདག་གིས་བསླངས་པས་
བྱིན་ནོ་ཟེར། དེར་བློན་པོ་དང་ཡུལ་མི་ཀུན་བགྲོས་ནས་དབྲོག་པར་བརྩམས་
པ་དང་། ཡང་བསམས་པ། གལ་ཏེ་བུ་གཉིས་ནི་བདག་ཉིད་ཆེན་པོ་དེས་བྲམ་
ཟེ་ལ་ཐུགས་བརྩེ་བས་བྱིན་པ་ཡིན་ལ། ད་འོ་ཅག་གིས་འཕྲོག་ན་རྒྱལ་བུའི་
ཐུགས་དང་འགལ་ལོ་ཞེས་སྨྲས་སོ། ། དེ་ནས་འདི་རྒྱལ་པོ་ལ་གསོལ་པས་ནོར་
གྱིས་བསླུ་བར་འགྱུར་རོ་ཞེས་བགྲོས་ནས། བློན་བོ་དག་གིས་རྒྱལ་པོ་ཅན་སོང་
སྟེ། ལྷ་ཁྱོད་ཀྱི་དཔོན་པོ་གཞོན་ནུ་མིང་སྲིང་གཉིས་ནི་བྲམ་ཟེ་ཤིན་ཏུ་མ་རུངས་
པ་ཞིག་གིས་འཚོང་གིན་གདའོ་བྱས་པས། རྒྱལ་པོ་རབ་ཏུ་སྔངས་ཏེ། དེ་ག་ལ་
འདུག་པ་བདག་ལ་སྟོན་ཅིག་ཅེས་པ་དང་། བློན་པོ་དང་ཡུལ་མི་རྣམས་དང་
བཅས་པས་གཞོན་ནུ་གཉིས་བྲམ་ཟེ་དང་བཅས་པ་ཁྲིད་དེ་རྒྱལ་པོའི་དྲུང་དུ་
ལྷགས་པ་ན། བྱིས་པ་དེ་གཉིས་གོས་དང་བྲལ་ཞིང་བཀྲེས་པ་དང་སྐོམ་པས་
ཉེན་པས་ཉམ་ཐག་ཅིང་། བརྡེག་བཙོགས་པས་རྨ་དང་རྣག་ཁྲག་འཛག་ཅིང་
ཤུ་བས་ཁེངས་པ་དག་མཐོང་ནས་རྒྱལ་པོ་ཁྲི་ལས་ལྷུང་སྟེ། རབ་ཏུ་མྱ་ངན་གྱིས་
གདུངས་པས་ཡུལ་མེ་བློན་པོ་དང་བཅས་པ་དབུགས་ཀྱིས་བརྣངས་པ་ཙམ་དུ་མ་
ངུས་པ་མེད་དོ། ། འདིར་སྨྲས་པ། མི་ཡི་དབང་པོའི་མངོན་ཕྱོགས་ཁྲིད་ནས་
ཚ་བོ་གོས་མེད་ཅིང་། ། ལུས་སྲེག་དྲི་མ་ཅན་གྱི་ལུས་དེ་མཐོང་ནས་ནི། ། མོད་
ལ་སེང་གེའི་ཁྲི་ལས་ས་ཡི་སྟེང་དུ་ལྷུང་གྱུར་ཏེ། ། ཕོ་བྲང་འཁོར་མི་བློན་ཚོགས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 401
བུད་མེད་དག་ཀྱང་ངུས་པར་གྱུར། ། དེ་ནས་རྒྱལ་པོས་བྲམ་ཟེ་དེ་ལ་ཁྱོད་ཀྱིས་
བུས་པ་འདི་ གཉིས་ ཇི་ལྟར་ ཐོབ་ཅེས་ སྨྲས་ པས། བདག་ གིས་ རྒྱལ་ བུ་ ལ་
བསླངས་ཏེ་ཟེར་རོ། ། དེར་རྒྱལ་པོས་བུས་པ་གཉིས་པང་པར་བླང་སྙམ་པ་ལས་
བུ་གཉིས་འོང་དུ་མ་བཏུབ་བོ། ། དེར་རྒྱལ་པོ་ན་རེ། བདག་ནི་རེ་ཞིག་གནོང་
ན་ཁྱེད་བདག་གི་པང་དུ་མི་ཡོང་བ་བྲམ་ཟེས་འཇིགས་སམ་ཞེས་སྨྲས་པ་དང་།
བྱིས་པ་ན་རེ། བདག་ཅག་ནི་རྒྱལ་པོ་ཆེན་པོ་ལ་མི་དགའ་བ་མ་ལགས་ལ།
བྲམ་ཟེས་འཇིགས་པའང་མ་ལགས་ཏེ། བདག་ཅག་གཉིས་སྔོན་ནི་རྒྱལ་པོའི་
དཔོན་པོ་ལས་ད་ལྟར་མི་ཡི་བྲན་ཁོལ་དུ་གྱུར་པས། བྲན་ཁོལ་རྒྱལ་པོའི་པང་དུ་
འདུག་པའི་ཆོས་མེད་པས་མི་སྤོབས་ལགས་སོ་ཞེས་སྨྲས་སོ། ། ཡང་རྒྱལ་པོས་
ཚིག་དེ་ཐོས་པས་ལྷག་པར་ཡང་མྱ་ངན་སྐྱེས་ཏེ། བྲམ་ཟེ་ལ་སྨྲས་པ། ད་ཁྱོད་
བྱིས་པ་གཉིས་ལ་རིན་ཇི་ཙམ་འདོད་ཅེས་དྲིས་པས། བྲམ་ཟེས་སྨྲ་མ་ཕོད་པ་ལ།
ཁྱེའུས་སྨྲས་པ། རྒྱལ་པོ་ཆེན་པོ་བདག་གིས་ནི་དངུལ་གྱི་དོང་ཙེ་སྟོང་དང་། བ་
ལང་བརྒྱ་རིའོ། ། བདག་གི་སྲིང་མོ་ལ་ནི་གསེར་གྱི་དོང་ཙེ་སྟོང་དང་། བ་
བཞོན་ཉིས་བརྒྱ་རིའོ་ཞེས་གསོལ་པ་དང་། རྒྱལ་པོས་སྨྲས་པ། འཇིག་རྟེན་གྱི་
ཆོས་ཀྱི་མིའི་ནང་ནས་ཕོ་ནི་དབྱིག་ལྟར་རིན་ཆེ་བ་ཡིན་ལ། བུ་མོ་རིན་ཆུང་བ་
ཡིན་པ་ན་ཁྱོད་དེ་སྐད་སྨྲ་བ་ཅི། ཁྱེའུས་གསོལ་བ། ལྷ་དེ་ལྟ་མ་ལགས་ན་ནི།
ལྷ་རང་གིས་སླས་ནའང་སྲས་གཅིག་པུ་ཞིག་མངའ་བ་རི་ལ་སྤངས་ན་ཕོ་བྲང་གི་
འབྱོར་པ་དང་དཔལ་ཕུན་སུམ་ཚོགས་པ་ལ་ལོངས་སྤྱོད་ཀྱང་། སྲས་ལ་ཅུང་
ཟད་ཙམ་ཡང་དགོངས་པའི་ཐུགས་མི་མངའ་ལ། མ་རབས་དང་བུད་མེད་ཀྱི་
ཚོགས་དག་བཀུར་ཞིང་ཐུགས་དགྱེས་པས་སྐྱོང་བར་མཛད་པས་བུ་བས་བུད་
མེད་ངོས་རིན་ཆེ་བར་མངོན་ནོ་ཞེས་སྨྲས་པ་དང་། ཡང་རྒྱལ་པོ་རབ་ཏུ་གནོང་
ཞིང་མྱ་ངན་གྱིས་གདུངས་ནས། བྲམ་ཟེ་ལ་རིན་བྱིན་ནས་བུ་གཉིས་པང་དུ་



402 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བླངས་ཏེ། མགོ་ལ་བྱུགས་ནས་གོས་སུ་ཅི་གྱོན། ཟས་གང་ཡིན་དྲིས་པས།
ཟས་སུ་ནི་ཤིང་ཐོག་ཟ། སྐོམ་དུ་ནི་ཆུ་གཙང་མ་འཐུང་། གོས་སུ་ནི་རི་དྭགས་
ཀྱི་པགས་པ་གོན་ཏེ། བྱ་དང་རི་དྭགས་དུ་མས་བག་ཕབ་ནས་དེ་དག་དང་ལྷན་
ཅིག་ཏུ་རྩེ་བས་མི་དགའ་བའི་སེམས་ནི་མེད་དོ། ། དེ་ནས་བྲམ་ཟེ་ལ་ཕྱིར་
སོངས་ཤིག་བྱས་པས། བུ་ན་རེ། འདི་བཀྲེས་སྐོམ་གྱིས་ཉེན་གྱི་ཟས་དང་སྐོམ་
སྩོལ་ཅིག་ཅེས་པ་དང་། འདིས་ཁྱེད་འདི་ལྟར་སྡུག་བསྔལ་བར་བྱས་ན་ད་ཁྱེད་
ལ་འཁོན་མེད་དམ་ཞེས་པ་དང་། བུས་སྨྲས་པ། བདག་གི་ཕ་བླ་ན་མེད་པའི་
བྱང་ཆུབ་ཚོལ་བའི་སླད་དུ་ནོར་ཟས་དང་བུ་དང་བུ་མོ་དང་རང་གི་ལུས་ལའང་
མ་ཆགས་པར་སྦྱིན་པར་མཛད་ཅིང་། བདག་ཅག་གི་བདག་པོ་ནི་ཕ་ལགས་
པས་བདག་པོས་རང་གི་བུ་ཚ་བྱིན་པ་ལ་ཁྲོར་ཅི་ལ་ཡོད་དེ། བྲམ་ཟེ་འདིས་ཀྱང་
བདག་ཅག་ལ་བཀོལ་བའི་ལས་ཙམ་བྱེད་དུ་མ་བཅུག་པས་ད་དུང་ཡབ་ཀྱི་ཐུགས་
དགོངས་ལྟར་མ་གྲུབ་ལ། བདག་ཅག་གི་ཡབ་ཀྱིས་དེ་ཙམ་དུ་སྦྱིན་པར་གཏོང་
ནུས་པ་ལ། ལྷ་ཁྱེད་འདི་ལྟར་འབྱོར་པར་གྱུར་ཀྱང་འདིར་མི་གཅིག་འགྲངས་
པའི་སྦྱིན་པའང་སྩོལ་མི་ནུས་པར་ལྟོགས་ཤིང་བཀྲེས་སྐོམ་གྱིས་གདུངས་པ་འདི་
ལྟོགས་པར་གཏོང་བ་སྤྱན་གྱིས་བཟོད་ལགས་སམ་ཞེས་གསོལ་པས། རྒྱལ་
པོའང་ཡིད་བྱུང་བར་གྱུར་ནས་བྲམ་ཟེ་དེ་ཟས་སྐོམ་དང་ནོར་གྱིས་ཚིམ་པར་བྱས་
ཏེ་བཏང་ནས། སླར་རང་གི་འཁོར་རྣམས་ལ་སྨྲས་པ། གང་ཞིག་ནགས་ན་
གནས་ན་ཡང་། ། སྦྱིན་ལ་མངོན་པར་དགའ་བའི་ཡིད། ། མིག་བཟང་དེ་ནི་
མྱུར་དུ་འདིར། ། ཆུང་མ་དང་བཅས་དགུག་པར་གྱིས། ། དེ་ནས་ཕོ་ཉ་བཏང་
སྟེ་དཀའ་ཐུབ་ཀྱི་ནགས་དེར་སོང་བས་ཆུ་དེ་ལས་མ་ཐར་བ་ལ། རྒྱལ་བུ་ཉིད་
ཡིད་ལ་བསམས་པས་ཐར་ཏེ། རྒྱལ་པོའི་བཀས་རྒྱལ་བུ་ཕོ་བྲང་དུ་བྱོན་པར་
གསོལ་ལོ་ཞེས་སྨྲས་པས། བྱང་ཆུབ་སེམས་དཔའ་ན་རེ། སྔོན་རྒྱལ་པོའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 403
བཀས་ལོ་བཅུ་གཉིས་ཀྱི་བར་དུ་སྤངས་པ་ལ། ད་དུང་ལོ་གཅིག་མ་ཐིམ་པས་
ཡབ་ཀྱི་བཀའ་དང་འགལ་བར་འགྱུར་གྱི་ཕྱིས་ཡོང་བར་བྱའོ་ཞེས་དེ་བཟློག་
གོ། ། དེ་རྒྱལ་པོ་ལ་གསོལ་པས་སླར་ཡང་གདུང་བ་སྐྱེས་ཏེ། རྒྱལ་པོ་རང་གིས་
ཕྱག་དར་དེ་ཡི་གེ་བྲིས་ནས་སླར་ཡང་འབད་པ་བཏང་ངོ༌། ། དེར་བྱང་ཆུབ་
སེམས་དཔའ་བཙུན་མོ་དང་བཅས་པ་འདོང་བར་ཆས་པ་དང་། བྱ་དང་རི་
དྭགས་དང་གཅན་གཟན་གྱི་ཚོགས་དག་གིས་རིག་ནས་མྱ་ངན་གྱིས་གདུངས་ཏེ།
བསྟིགནས་དེར་འཚོགས་ནས་ལུས་ས་ལ་བརྡབས་ཤིང་འགྲེ་ལྡོག་ལ་ངུ་བའི་སྒྲ་
དག་སྙིང་རྗེ་རྗེ་ལྟར་དུ་ནི་སྒྲོགས། ཤིང་དང་ཆུ་མིག་དང་རྫིང་བུ་རྣམས་ནི་
བསྐམས་པར་གྱུར་ཏོ། ། དེ་ནས་རྒྱལ་བུས་ གོས་གྱོན་ནས་བཙུན་མོ་དང་
འགྲོགས་ཏེ་ཡུལ་དུ་དོང་བའི་ལམ་དུ། སྔོན་དགྲ་ཟླར་གྱུར་བའི་རྒྱལ་པོས་གླང་
པོ་མཆོག་དང་། རིན་པོ་ཆེ་དུ་མ་བསྐུར་ནས་ཁྱེད་ཀྱིས་བདག་ལ་གླང་པོ་སྩལ་
བའི་རྐྱེན་གྱིས་དེང་སང་གི་བར་དུ་དཀའ་ཐུབ་ཀྱི་ནགས་སུ་སྤངས་ཞེས་ཐོས་པས་
ཤིན་ཏུ་ གནོང་བ་གྱུར་ཏེ། ད་གླང་པོའི་མཆོག་ཡང་འབུལ་དུ་མཆིས་ཀྱི།
བདག་གིས་ནོངས་པར་བགྱིས་པ་བཟོད་པར་མཛོད་ཅིག་ཅེས་པའི་འཕྲིན་
གསོལ་པ། བདག་ནི་མི་ཤེས་དབང་གྱུར་ཏེ། ། ཁྱེད་ལས་གཅེས་པའི་གླང་
ཆེན་བསླངས། ། དེ་སླད་ཁྱེད་ནི་དཀའ་ཐུབ་ཀྱི། ། ནགས་སུ་ཡུན་རིང་སྤངས་
ཞེས་ཐོས། ། ད་ནི་བདག་ཡིད་རབ་འགྱོད་པས། ། སྤྱན་བཟང་ཁྱེད་ལ་བཟོད་
པར་གསོལ། ། བྱང་ཆུབ་སེམས་དཔས་སྨྲས་པ། ཇི་ལྟར་རོ་བརྒྱ་ལྡན་པའི་
ཟས། ། གཞན་ལ་བྱིན་ནས་སླར་སྐྱུགས་ན། ། སླང་ཡང་རང་ཉིད་ཟའམ་
ཅི། ། དེ་བཞིན་གུས་པས་བྱིན་པའི་གླང་། ། བདག་ནི་ལེན་པར་མི་འདོད་
དོ། ། ཞེས་བརྗོད་པས། ཡང་རྒྱལ་པོ་དེ་རང་ཉིད་ཀྱིས་སླར་བསུས་ནས་རིམ་
གྲོ་མང་དུ་བྱས་སོ། ། དེ་ནས་བྱང་ཆུབ་སེམས་དཔའ་ཕའི་དྲུང་དུ་སླེབས་ནས་



404
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕྱག་འཚལ་ཞིང་། དེའི་རྒྱལ་ཚབ་བྱས་ནས་རྒྱལ་སྲིད་རྣམས་ལྷག་པར་འཕེལ་
ཏེ་སྦྱིན་བ་རྒྱ་ཆེན་པོས་སེམས་ཅན་རྣམས་ཚིམ་པར་བྱས་སོ། ། འདིར་སྨྲས་པ།
བྱང་ཆུབ་དོན་དུ་གཉེར་བ་ཡིས། ། འཇིགས་པ་མེད་པར་སྦྱིན་པ་བཏང་། །
གསེར་དང་དངུལ་དང་བ་གླང་དང་། ། རྟ་དང་ནོར་བུ་རྣ་རྒྱན་དང་། ། དེ་
བཞིན་ལས་བདག་བྱེད་པའི་བྲན། ། ཚུལ་ཁྲིམས་ཕུན་སུམ་ཚོགས་ལ་སྦྱིན། །
ཞེས་སོ། ། དེ་ལྟར་མཆོག་ཏུ་སྙིང་བརྩེ་བས་བཀྲེན་པ་རྣམས་ཚིམ་པར་མཛད་པ་
དེ་ཉིད་གཞན་ཡིན་སྙམ་དུ་མི་ལྟ་སྟེ། བཅོམ་ལྡན་འདས་ཉིད་ཡིན་ནོ། ། རྒྱལ་
པོ་ཐམས་ཅད་བཤེས་གཉེན་ནི་ཟས་གཙང་མའོ། ། ཡུམ་དེ་ནི་ད་ལྟར་ལྷ་མཛེས་
སོ། ། རྒྱུགས་སྦྱིན་མ་ནི་གྲགས་འཛིན་ནོ། ། དགེ་སློང་ཨ་ཆུ་ཏ་ནི་མོའུ་གལ་
ལོ། ། བརྒྱ་བྱིན་ནི་ཤཱ་རིའི་བུའོ། ། རྔོན་པ་ནི་ཀུན་དགའོ། ། བུ་ནི་སྒྲ་གཅན་
ཟིན་ནོ། ། བུ་མོ་ཡུམ་སུ་གོ་ཏམ་མོ། ། བྲམ་ཟེ་ནི་ལྷ་སྦྱིན་ནོ། ། དེའི་ཆུང་མ་
ནི་ད་ལྟ་བྲམ་ཟེ་མོ་ཙན་ཙ་མ་ནི་ཡིན་ནོ་ཞེས་གསུངས་སོ། ། མདོ་དང་ལུང་ལས་
བསྡུས་པའོ། ། །
ཡང་བྱང་ཆུབ་སེམས་དཔའ་དག་ནི་དུད་འགྲོར་གྱུར་པ་ནའང་སྦྱིན་པ་
གཏོང་སྟེ། འདི་ལྟར་སྐྱེས་པའི་རབས་ལས། དགོན་པའི་གནས་ལྡུམ་བུ་དང་
རྩྭ་དང་ཤིང་ལྗོན་པ་ཡིད་དུ་འོང་བ་མེ་ཏོག་དང་འབྲས་བུས་གང་བ། བིརྱ་ལྟ་
བུའི་ཆུ་སྔོ་ཞིང་དྭངས་པ་འབབ་པས་མཐའ་སྐོར་བའི་རྫིང་བུ་དུ་མ་ཡོད་པ། ནེ་
གསིང་སྔོན་པོ་འཇམ་པོས་ཁྱབ་པ། ། སྐྱེ་བོ་དཀའ་ཐུབ་ཅན་དག་གནས་པའི་
བསྟི་གནས་ཞིག་ན་བྱང་ཆུབ་སེམས་དཔའ་རི་བོང་ཞིག་ཏུ་གྱུར་ཏེ་གནས་སོ་ཞེས་
གྲགས་སོ། ། དེ་ནི་ལུས་བཟང་སྙིང་སྟོབས་ཆེ་བ་དང་། ། སྟོབས་ཀྱང་ཆེ་ཞིང་
གཟིམ་དངས་ཆེ་བ་ནི། ། གཅན་གཟན་ངན་པས་གླགས་ལྟ་བག་མི་ཚ། ། རི་
དྭགས་རྒྱལ་པོའི་ཚུལ་དུ་དེ་ན་གནས། ། བདག་གི་པགས་པ་ཨ་འཛིན་གྱོན། །



གས་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 405
བདག་གི་སྤུ་ཡིས་ཤུན་ལྤགས་བྱས། ། རྩྭ་ཡི་མྱུ་གུས་སེམས་མགུ་ཞིང་། ། ཐུབ་
པ་བཞིན་དུ་དེ་ན་མཛེས། ། དེ་ཡི་ལུས་དང་ངག་ཡིད་ལས། ། བྱམས་པས་
ཡོངས་སུ་དཀར་བ་ཡིས། ། རི་དྭགས་སློབ་མ་བདེར་གནས་ཤིང་། ། བདག་
ཉིད་ངན་པ་སྤངས་པར་འགྱུར། ། དེའི་ཡོན་ཏན་ཁྱད་པར་ཅན་གྱིས་བྱམས་པ་
བསྐྱེད་པས་སེམས་རབ་ཏུ་ཆགས་པའི་གྲོགས་པོ་གསུམ་ཡོད་དེ། སྲམ་དང་ཅེ་
སྤྱང་དང་སྤྲེའུ་རྣམས་སོ། ། དེ་དག་ཀྱང་ཕན་ཚུན་གཅིག་ལ་གཅིག་བྱམས་ཤིང་
ཆགས་པར་ནི་གྱུར། གཅིག་ལ་གཅིག་བཀུར་སྟི་བྱེད། སྲོག་ཆགས་གཞན་ཡང་
སྙིང་རྗེས་སྐྱོང་ཞིང་། ཆོས་དང་མཐུན་པའི་འཚོ་བ་ལ་ནི་གནས། ཤེས་པ་
གསལ་ཞིང་དུལ་ལ་སྡོམ་པ་དང་སྤྱོད་པ་བརྟན་པར་གནས་སོ། ། བདེ་དང་
མཐུན་ཞིང་ཡོན་ཏན་མི་མཐུན་ཚུལ། ། ཡོན་ཏན་མཐུན་ཞིང་བདེ་དང་མི་
མཐུན་ཚུལ། ། མི་ཡང་ཡོན་ཏན་ཕྱོགས་ལ་བརྟེན་ན་ནི། ། རྣམ་པར་མཛེས་ན་
དུད་འགྲོ་སྨོས་ཅི་དགོས། ། རི་བོང་གཟུགས་ཅན་མཁས་པ་དེ་རྣམས་ཀྱི། །
གཞན་ཡང་སྙིང་རྗེ་ཆེ་བའི་བླ་མར་གྱུར། ། ཡོན་ཏན་རྗེས་འགྲོ་རང་བཞིན་ཕུན་
སུམ་ཚོགས། ། དེ་རྣམས་གྲགས་པ་ལྷ་ཡུལ་དུ་ཡང་གྲགས། ། དེ་ནས་རིང་ཞིག་
ཅིག་ན་གྲོགས་པོ་རྣམས་ལ་ཆོས་བསྟན་པའི་ཕྱིར་ཕྱི་དྲོའི་དུས་སུ་འཚོགས་ཏེ།
ཟླ་བ་ཡ་ངོའི་ཚེས་བཅུ་བཞི་ལ་ཟླ་བའི་དཀྱིར་འཁོར་ཡོངས་སུ་ཉ་བ། དངུལ་གྱི་
མེ་ལོང་ལུང་མེད་པ་ལྟར་མཛེས་ཤིང་དཀར་བ། ངོས་གཅིག་ཅུང་ཟད་ཞུམ་པ་
ཤར་པ་ལ་བལྟས་ནས་གྲོགས་པོ་རྣམས་ལ་སྨྲས་པ། དཀྱིལ་འཁོར་ཅུང་ཟད་མ་
རྫོགས་པ། ། བཟང་པོ་འདི་ནི་དགོད་པ་བཞིན། ། དགེ་བ་རྣམས་ལ་གསོ་སྦྱོང་
གི། ། སྤྲོ་བ་ཟླ་བ་འདིས་སྟོན་ཏོ། ། དེ་བས་ན་སང་ནི་ཚེས་བཅོ་ལྔ་སྟེ། ཁྱེད་
ཀྱིས་ཀྱང་གསོ་སྦྱོང་དང་སྡོམ་པར་བྱ་བ་བརྩམ་ཞིང་། རིགས་པར་རྙེད་པའི་ཁ་
ཟས་ཀྱིས་དུས་སུ་ལྷགས་པའི་གློ་བུ་བ་ལ་མགྲོན་བྱས་ལ། དེ་དག་གི་སྲོག་གཟུང་



།
406
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱ་བར་རིགས་སོ། ། ཁྱོད་རྣམས་ལྟོས་ཤིག ། འདུས་པ་གང་ཡོད་མཐའ་ནི་
འབྲལ་བར་འགྱུར། ། དར་བ་ཡོད་ནའང་རྒུད་པའི་མཐའ། ། ཚེ་ཡང་གློག་
བཞིན་འགྱུར་ཞིང་མི་བརྟན་ནོ། ། དེ་ཕྱིར་བག་ཡོད་པ་ལ་བརྟེན་པར་གྱིས། །
དེ་བས་སྦྱིན་པ་ཚུལ་ཁྲིམས་བརྒྱན་པ་ཡིས། ། བསོད་ནམས་དག་ནི་ཁྱེད་ཀྱིས་
སྤེལ་བར་གྱིས། ། སྐྱེ་བ་ངན་འགྲོའི་ནང་ན་འཁོར་བའི་ཚེ། ། འཇིག་རྟེན་
རྣམས་ལ་བསོད་ནམས་རྟེན་གྱི་མཆོག ། སྐར་མ་རྣམས་ཀྱི་དཔལ་ནི་ཟིལ་
མནན་ནས། ། གཟི་མདངས་ཡོན་ཏན་གྱིས་ནི་ཟླ་བ་མཛེས། ། འོད་ཟེར་ཅན་
རྣམས་ཉི་མས་ཟིལ་མནན་ནས། མཛེས་པར་གང་གྱུར་དེ་ནི་བསོད་ནམས་
མཐུ། ། ས་ཡི་དབང་ཕྱུག་རྣམས་ནི་བསོད་ནམས་མཐུས། ། རྒྱལ་པོ་རྣམས་
དང་བློན་པོ་དྲེགས་པ་རྣམས། ། དྲེགས་པ་ཀུན་སྤངས་རྟ་མཆོག་ཚུལ་དག་
གིས། ། དགའ་བ་བཞིན་དུ་བཀའ་ལུང་ཉན་པར་བྱེད། ། སོ་ཆིས་བྱ་བའི་ཚུལ་
ལ་འབད་གྱུར་ཀྱང་། ། བསོད་ནམས་མི་ལྡན་དཔལ་ཡིན་རྗེས་སུ་འབྲང༌། །
བསོད་ནམས་ཆེ་བས་དེ་ནི་བསྐྲད་པ་བཞིན། ། དེ་དང་མི་མཐུན་དྲུང་དུ་ཁྲོས་
བཞིན་འགྲོ། ། སྡུག་བསྔལ་གཞིར་གྱུར་ལམ་ངན་རྗེས་འབྲང་བའི། ། སྡིག་
པའི་ལམ་ལས་དེ་བས་སླར་ལོག་ལ། ། དེ་བས་བསོད་ནམས་སྤྱད་པ་དཔལ་ལྡན་
པ། ། བདེ་བ་རབ་འབྱུང་སྒྲུབ་ལ་བློ་བྱོས་ཤིག ། དེ་དག་གིས་ཀྱང་དེ་བཞིན་
བགྱིའོ་ཞེས་རྗེས་སུ་བསྟན་པ་མཉན་ཏེ་ཕྱག་འཚལ་བསྐོར་བ་བྱས་ནས་བདག་གི་
གནས་སུ་དོང་ངོ༌། ། གྲོགས་པོ་དེ་དག་སོང་བའི་རྗེས་ལ་བདག་ཉིད་ཆེན་པོ་
དེས་བསམས་པ། མགྲོན་ཞིག་འོངས་ན་དེ་དག་གིས། ། ཅི་ཡང་རུང་བས་
མགྲོན་བྱར་ཡོད། ། བདག་གིས་ཅི་ཡང་སྦྱིན་དུ་མེད། ། བདག་གི་སོ་རྩེས་
བཅད་པ་ཡི། ། རྩྭ་ཡི་མྱུ་གུ་ཁ་བོ་ནི། ། མགྲོན་ལ་སྦྱིན་དུ་ཡོང་མི་རུང་། ། མི་
ནུས་པ་ནི་ཡོང་ཡེ་སྨད། ། དེ་བས་ཅི་ཡང་མི་ནུས་པ། ། བདག་ནི་གསོན་ཡང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 407
ཅི་ལ་ཕན། ། བདག་ནི་མགྲོན་ཞིག་འོངས་གྱུར་ན། ། འགའ་ཞིག་མྱ་ངན་སྐྱེ་
བར་འགྱུར། ། སྙམ་མོ། ཡང་འདི་ལྟར་མགྲོན་བྱར་མི་རུང་བ་སྙིང་པོ་མེད་
པའི་ལུས་འདི་གང་དུ་བོར་ན་འགའ་ཞིག་ལ་ཕན་ཐོགས་པར་འགྱུར་སྙམ་དུ་
བསམས་ པ་ དང་། བདག་ ཉིད་ཆེན་པོ་དེས་དྲན་ པ་རྙེད་པ། ཨེ་མ་ཧོ།
བདག་ལ་དབང་ཡོད་ཅིང་རྙེད་པར་སླ་བའི་ལུས་འདི་མགྲོན་རྣམས་ལ་སྦྱིན་དུ་
རུང་བཞིན་ དུ་ཅིའི་ཕྱིར་མྱ་ངན་བྱེད། ད་ནི་མགྲོན་བྱར་རུང་བ་རྙེད་ཀྱི།
སེམས་ཁྱོད་མྱ་ངན་མ་བྱེད་ཅིག་སྙམ་དུ་ཡིད་རབ་ཏུ་དགའ་ཞིང་འདུག་གོ། །
ཡང་དེའི་སྙིང་ལ་རྣམ་རྟོག་པ། ། ཁྱད་པར་ཅན་ནི་སྐྱེས་གྱུར་པས། མཐུ་དང་
རབ་ཏུ་དྭངས་པ་དག ། ལྷ་རྣམས་ལ་ནི་བརྟན་པར་གྱུར། ། དེ་ནས། ས་
གཞི་རི་དང་བཅས་པ་གཡོས་ནས་ནི། ། རྒྱ་མཚོ་འཁྲུགས་པའི་གོས་གྱོན་དགའ་
བ་བཞིན། ། མཁའ་ལས་ལྷ་ཡི་རྔ་སྒྲ་རྒྱས་པར་གྲགས། ། ཕྱོགས་ཀྱང་རབ་ཏུ་
དང་བའི་གོས་གྱོན་གསལ། ། སྤྲིན་ཀྱང་གློག་དང་ལྡན་པ་འབྲུག་གི་སྒྲ། ། རྒྱུན་
ཆགས་དལ་བུས་སྒྲོགས་ཤིང་དགོད་པ་བཞིན། ། ཕན་པ་རྡོས་པས་རྡུལ་རྣམས་
ལྷགས་པ་ཡི། ། མེ་ཏོག་རྒྱུན་ཆགས་རྣམས་ཀྱིས་དེ་ལ་འཐོར། ། སེར་བུ་དལ་
བུས་ལྡང་བའི་རླུང་གིས་ཀྱང་། ། ལྗོན་ཤིང་སྣ་ཚོགས་མེ་ཏོག་དྲི་ཞིམ་རྡུལ། །
རབ་ཏུ་དཀྲིགས་པ་སྲབ་མོའི་གོས་བཀྲམ་ཞིང་། ། རབ་ཏུ་དགའ་བས་དེ་ལ་
མཆོད་བྱེད་འགྲོ། ། དེའི་རྣམ་པར་རྟོག་པ་རྨད་དུ་བྱུང་བ་དེ་ལ་རབ་ཏུ་དགའ་
ཞིང་ངོ་མཚར་སྐྱེས་པའི་ལྷ་རྣམས་ཀྱིས་སྒྲ་ཀུན་ཏུ་སྒྲགས་པ་ལྷའི་དབང་པོ་བརྒྱ་
བྱིན་གྱིས་ཐོས་ནས་ཡ་མཚན་སྐྱེས་ཏེ། དེའི་བསམ་པའི་ཉམས་སད་པའི་ཕྱིར་
ཕྱི་དེའི་ཉིན་ཉི་མ་ཕྱེད་ཀྱི་དུས་ན་ཉི་མ་རབ་ཏུ་ཚ་ཞིང་སྨིག་རྒྱུས་འཁྲུགས་པ།
མིག་གིས་ལྟར་ཡང་མི་བཟོད་ལ། ཚ་བའི་སྦྱང་བུ་རྣམས་ཀྱི་སྒྲ་ནི་རབ་ཏུ་གྲགས།
བྱ་རྣམས་ལྡིང་ཞིང་རྒྱུ་བའི་རྒྱུན་ནི་ཆད། མགྲོན་པོ་རྣམས་ནི་ཚ་བས་གདུངས་



，
，
，
408 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཤིང་ངལ་བར་གྱུར་པ་ན། ལྷའི་དབང་པོ་བརྒྱ་བྱིན་གྱིས་བྲམ་ཟེའི་གཟུགས་སུ་
བསྒྱུར་ནས། ལམ་ནོར་པར་འདྲ་བར་བྱས་ཏེ་བཀྲེས་པ་དང་སྐོམ་པ་དང་ངལ་
བས་གདུངས་པས་མགྲིན་པ་འགགས་བཞིན་དུ་དེ་དང་ཉེ་བར་ཕྱིན་ནས་སྒྲ་ཕྱུང་
སྟེ་ངུ་ཞིང་འབོད་པ། ། གྲོགས་དང་བྲལ་བས་གཅིག་པུར་གྱུར། ། ནགས་ཚལ་
སྟུག་པོའི་ནང་དུ་འཁྱམས། ། བཀྲེས་ཤིང་ངལ་བས་བདག་ལུས་དུབ། ། དགེ་
བརྣམས་ཀྱིས་བསྐྱབ་པའི་རིགས། ། བདག་ནི་ལམ་དང་ལམ་མིན་སེམས་མི་
ཤེས། ། གཅིག་པུ་ཕྱོགས་སླད་གར་འགྲོ་གཏོལ་ཡང་མེད། ། དགོན་པ་འདི་ན་
ཚ་ཞིང་སྐོམ་པས་གདུངས། ། མ་འཇིགས་སྒྲ་ཡིས་སུ་ཞིག་བདག་ཚིམ་བྱེད། །
དེ་ལྟར་དེའི་སྒྲ་སྙིང་རྗེ་རྗེ་སྐད་ཟེར་བ་དེས་བདག་ཉིད་ཆེན་པོ་དེའི་སྙིང་འདར་
བར་གྱུར་ཏེ་རིངས་རིངས་ལྟར་དེར་ཕྱིན་པ་དང་། ཉམ་ཐག་པ་དེ་མཐོང་ནས་
གུས་པ་དང་བཅས་པར་དབུགས་འབྱིན་ཅིང་སྨྲས་པ། བདག་ནི་དགོན་པ་
འཁྱམས་སྙམ་དུ། ། ཁྱོད་ཀྱིས་བརྟགས་པ་དེ་ཐོངས་ཤིང་། ། བདག་ལ་སློང་
བས་འཁོར་བཞིན་དུ། ། བདག་ཅག་གང་ཕྱིར་ཉེ་བར་འཁོད། ། དེ་བས་དེ་
རིང་བདག་ཅག་གིས། ། བཀུར་སྟི་བྱ་བ་ཡོངས་གཟུང་ཞིང་། ། ཞི་བ་རྗེས་སུ་
གཟུང་ནས་སུ། ། སང་ནི་ཇི་ལྟར་འདོད་པར་སོང་། ། དེ་ནས་དེ་ཅང་མི་ཟེར་
བས་མགྲོན་དུ་བོས་པ་སྲམ་གྱིས་རིག་ནས། ཡིད་རབ་ཏུ་དགའ་བས་མགྱོགས་
པོར་སོང་སྟེ། ཉ་མོ་བདུན་ཁྱེར་ནས་སྨྲས་པ། ཉ་པ་རྣམས་ཀྱིས་བརྗེད་ནས་
བོར་བའམ། ། སྔངས་ཏེ་བརྒལ་བས་ཐང་ལ་འགྲེས་པ་དག ། མི་དགའ་
གཉིད་ཀྱིས་ལོག་བཞིན་ཉ་བདུན་པོ། ། བདག་གིས་རྙེད་པ་འདི་དག་ཟོ་ལ་
འདུག ། ཡང་ཅེ་སྤྱང་གིས་ཀྱང་ཅི་རྙེད་པ་དག་ཁྱེར་ཏེ་འོངས་ནས་ཕྱག་བྱས་ཏེ་
གུས་པས་སྨྲས་པ། སྐྱོན་ཀོར་ཅིག་དང་ཞོ་ནི་རྗེའུ་གང་ཞིག ། ལ་ལ་ཞིག་གིས་
བོར་བ་རྙེད་པ་འདི། ། བདག་ལ་ཕན་པའི་ཕྱིར་ནི་དེ་བསྣམས་ལ། ། ཡོན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 409
ཏན་གནས་ཁྱོད་ནགས་ཚལ་འདིར་བཞུགས་ཤིག ། ཅེས་སྨྲས་སོ། ། ཡང་
སྤྲེའུས་ཀྱང་ཤིང་ཐོག་ཨ་མྲའི་འབྲས་བུ་རབ་ཏུ་སྨིན་པ་འཇམ་པ་ལྡོང་རོས་ཀྱི་ཕྱེ་
མས་ཁ་དོག་རབ་ཏུ་བསྒྱུར་བ་འདྲ་བ། རྩེ་མོ་སེར་ཞིང་རྩེ་བ་དམར་བ་སྟེ་མ་
དག་གཅིག་ཁྱེར་ཡོངས་ནས་ཐལ་མོ་སྦྱར་ཏེ་སྨྲས་པ། ཨ་མ་སྨིན་དང་ཡིད་དུ་
འོང་བའི་ཆུ། ། གྲིབ་མ་བསིལ་བ་དམ་པ་དག་དང་འགྲོགས། ། བདག་ལ་
མཆིས་ཀྱི་ཚངས་པར་རིག་པའི་མཆོག ། འདི་དག་བསྣམས་ཏེ་ཁྱོད་ནི་འདིར་
བཞུགས་ཤིག ། ཅེས་སྨྲས་སོ། ། དེ་ནས་རི་བོང་གིས་ཞེས་བྱས་ནས་དེའི་དྲུང་
དུ་འོངས་ཏེ། ། གུས་པར་ལྟ་ཞིང་བདག་གི་ལུས་ཀྱིས་མགྲོན་བྱེད་པ། ། ནགས་
ཀྱི་རི་བོང་ལ་ནི་ཅི་ཡང་མེད། ། ཨུད་ཀ་དང་ནི་ཏིལ་དང་འབྲས་ཀྱང་མེར། །
བདག་གི་ལུས་ནི་མེ་ལ་བསྲེགས་པ་འདི། ། གནོབས་ཏེ་དེ་རིང་དཀའ་ཐུབ་
ནགས་ན་བཞུགས། ། བདག་གི་དོན་བསྒྲུབ་ནོར་ནི་ཅི་ཡོད་པ། ། ཕོངས་པ་
འོངས་ན་དེ་ནི་དེ་ལ་དབུལ། ། བདག་ ལ་ ལུས་ ལས་ ལྷག་པའི་ནོར་ཡང་
མེད། ། དེ་བས་བདག་གི་ནོར་དབྱིག་འདི་ཁྱེར་ཅིག ། དེ་བརྒྱ་བྱིན་ཀྱིས་སྨྲས་
པ། བདག་ཅག་ལྟ་བུ་གཞན་དག་གི། ། སྲོག་ཀྱང་གཅོད་པར་མི་བྱེད་ན། །
དེ་ལྟར་རབ་ཏུ་བྱམས་བསྟན་པ། ། ཁྱོད་ལྟ་བུ་ལ་སྨོས་ཅི་དགོས། ། རི་བོང་
གིས་སྨྲས་པ། བྲམ་ཟེའི་ཆོས་ལ་འདི་ལྟ་བུའི་སྙིང་རྗེ་ཉེ་བ་གནས་པ་ནི་རིགས་ཀྱི།
དེས་ན་ཁྱོད་ལ་ཕན་པའི་ཐབས་འགའ་ཞིག་བཙལ་ལ་འོང་གི་ཁྱོད་ རེ་ཞིག་
བཞུགས་ཤིག་ཅེས་སོ། ། དེ་ནས་ལྷའི་དབང་པོས་དེའི་བསམ་པ་ཤེས་ནས།
མེའིཕུང་པོ་གསེར་བཙོ་མའི་ཁ་དོག་འདྲ་བ་ཅུང་ཟད་འབར་ཞིང་། མེ་སྟག་
འཕྲོབ་དུ་བ་མེད་པ་ཞིག་མངོན་པར་སྤྲུལ་ཏོ། ། དེ་ནས་རི་བོང་གིས་ཕྱོགས་
ཀུན་ཏུ་བལྟས་པ་དང་མེའི་ཕུང་པོ་དེ་མཐོང་ངོ༌། ། མཐོང་ནས་ཀྱང་ཡིད་
དགའ་བས་བརྒྱ་བྱིན་ལ་སྨྲས་པ། བདག་ལ་ཕན་པའི་ཐབས་འདི་བདག་གིས་



410 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྙེད་དེ། དེ་བས་ན་བདག་གི་ལུས་ལོངས་སྤྱོད་དུ་བྱས་པས་ཕན་གདགས་པའི་
བསམ་པ་འདི་འབྲས་བུ་དང་བཅས་པར་གདགས་པ་མཛད་པར་རིགས་སོ་ཞེས་
ཀྱང་སྨྲས་པ། བྲམ་ཟེ་ཆེན་པོ་གཟིགས་སུ་གསོལ། ། སྦྱིན་པར་བྱ་དང་སྦྱིན་
འདོད་གཞོལ་སེམས་དང་། ། ཁྱོད་ལྟ་བུ་ཡི་མགྲོན་དང་ལྡན་གྱུར་པ། ། འདི་
ལྟ་བུ་ནི་རྙེད་པར་རབ་ཏུ་དཀའ། ། ཁྱོད་ལ་བརྟེན་ནས་བདག་ནི་དོན་ཡོད་
གྱུར། ། ཅེས་གུས་ཤིང་དགའ་བའི་ཡིད་ཀྱིས་དེ་སྐད་སྨྲས་སོ། ། དེ་ནས་དེ་ནི་
མེ་འབར་དེ་ནང་དུ། ། ནོར་འདོད་པ་དག་གཏེར་ནི་མཐོང་བ་བཞིན། ། རབ་
ཏུ་དགའ་ བས་ མེ་ ཡི་ནང་ དུ་ ཞུགས། ། པདྨ་ རྒྱས་ པའི་ ཆུ་ ནང་ ངང་ པ་
བཞིན། ། དེ་ནས་ལྷའི་དབང་པོས་དེ་མཐོང་བས་རབ་ཏུ་ངོ་མཚར་སྐྱེས་ཏེ།
རང་གི་ལུས་སུ་བསྒྱུར་ནས་ལྷའི་མེ་ཏོག་ཆར་བཞིན་ཕབས་ནས་རྣ་བར་སྙན་པའི་
ཚིག་ཡིད་དུ་འོང་བས་བསྟོད་དེ། པདྨོའི་འདབ་མ་འདྲ་བའི་ལག་པར་སོར་
གདུབ་ཀྱི་རྒྱན་བཟང་པོས་བརྒྱན་པ་གཉིས་ཀྱིས་དེ་བླངས་ནས་སུམ་ཅུ་རྩ་གསུམ་
གྱི་ལྷའི་རིས་སུ་ཁྱེར་ཏེ་དེ་དག་ལ་བསྟན་ནས། སུམ་ཅུ་རྩ་གསུམ་པའི་ལྷ་ཁྱེད་
རྣམས་ལྟོས་ཤིག སྐྱེས་བུ་ཆེན་པོའི་ལུས་རབ་ཏུ་ཡ་མཚན་ཆེ་བ་འདི་ལ་རྗེས་སུ་
ཡི་རང་བར་གྱིས་ཤིག ཡང་སྨྲས་པ། མགྲོན་ལ་ཆགས་པས་དེ་རིང་ཆགས་
མེད་པར། ། ཨེ་མ་ཧོ་འདི་ཡིས་ཇི་ལྟར་ལུས་བཏང་བ། ། སེམས་ཅན་མི་
བརྟན་རྣམས་ཀྱི་སྨན་པ་ཡང་། ། དེ་ལྟར་ཐེ་ཚོམ་མེད་པར་གཏོང་མི་ནུས། །
འདི་ལྟའི་རིགས་དང་དེ་དང་འགལ་བ་ཡི། ། གཏོང་བ་རྒྱ་ཆེན་སེམས་ཀྱང་
གསལ་བ་འདི། ། ལྷ་མི་བསོད་ནམས་མི་ཕྱེད་པ་རྣམས་ལ། ། དེས་བསྟན་
བཞིན་དུ་འདི་ནི་རྣམ་པར་གསལ། ། ཨེ་མ་ཡོན་ཏན་གོམས་བྱས་པ། ། འདི་
ཡི་བློ་ལ་བསྒོས་པ་དང་། ། ཨེ་མ་དམ་པའི་སྤྱོད་གཞོལ་བ། ། སྤྱོད་པ་རྒྱ་ཆེན་
འདི་ཡིས་བསྟན། ། དེ་ནས་བརྒྱ་བྱིན་གྱིས་དེའི་ལས་ཁྱད་པར་ཅན་དེ་བསྟན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 411
པའི་ཕྱིར་འཇིག་རྟེན་ལ་ཕན་པར་བསམས་ནས་ཁང་བཟང་མཆོག་རྣམ་པར་
རྒྱལ་བ་དང་། ལྷའི་མདུན་ས་ཆོས་བཟང་གི་ཁང་པ་བརྩེགས་པ་དང་། ཟླ་བའི་
དཀྱིལ་འཁོར་ལ་རི་བོང་གི་གཟུགས་བརྙན་གྱིས་བརྒྱན་ཏེ་བཞག་གོ། ། ཟླ་བའི་
དཀྱིལ་འཁོར་གང་བ་ལ། ། དེང་སང་དུ་ཡང་རི་བོང་གཟུགས། ། མེ་ལོང་
དཀྱིལ་ན་གཟུགས་བརྙན་བཞིན། ། རབ་ཏུ་མངོན་པར་མཛེས་པར་སྣང་། །
དེ་དག་ཕྱིན་ཆད་འཇིག་རྟེན་པས། ། ཀུ་མུ་ཏ་ནི་ཁ་འབྱེད་པ། ། མཚན་མོའི་
མཚན་མ་ཟླ་བ་ལ། ། རི་བོང་མཚན་མ་ཅན་ཞེས་བསྒྲགས། ། དེ་བས་ན་དེ་
ལྟར་སེམས་ཅན་ཆེན་པོ་དུད་འགྲོར་གྱུར་པ་རྣམས་ཀྱང་ཅི་ནུས་སུ་སྦྱིན་པ་བྱེད་
པ་མཐོང་ན། མིར་གྱུར་པ་སུ་ཞིག་སྦྱིན་པ་མི་བྱེད། ཡོན་ཏན་ལ་དགའ་བར་མི་
བྱེད་ཅེས་གསུངས་སོ། །
ཡང་འདི་ལྟར་རྒྱལ་པོ་ཟླ་འོད་ཀྱིས་བླ་ན་མེད་པའི་བྱང་ཆུབ་འཚོལ་བའི་
སླད་དུ་རང་གི་དབུ་བྱིན་པ་དེ་ཉོན་ཅིག སྔོན་བསྐལ་བ་གྲངས་མེད་བསམ་
གྱིས་མི་ཁྱབ་པ་འདས་པ་ན། འཛམ་བུའི་གླིང་འདིར་རྒྱལ་པོ་ཟླ་འོད་ཅེས་བྱ་བ།
གླིང་གཅིག་ལ་དབང་ཞིང་། རྒྱལ་ཕྲན་བརྒྱད་ཁྲི་བཞི་སྟོང་དང་། ལྗོངས་སྟོང་
ཕྲག་དྲུག་ཅུས་བསྐོར་ཞིང་། གྲོང་ཁྱེར་ཁྲི་ཕྲག་བརྒྱད་ཅུ་ལ་དབང་བ་ཞིག་བྱུང་
ངོ་། ། དེ་བཙུན་མོ་སྟོང་ཕྲག་ཉི་ཤུ་དང་རྒྱལ་བུ་ལྔ་བརྒྱས་བསྐོར་བ། ཕོ་བྲང་
འཚོ་བཟང་ཞེས་བྱ་བ་དཔག་ཚད་བཞི་བརྒྱར་མཉམ་པ། གྲུ་བཞི་བ་རིན་པོ་ཆེ་
སྣབདུན་ལས་བྱས་པའོ། ། དེའི་ནང་ན་རིན་པོ་ཆེ་སྣ་བདུན་གྱི་ལྗོན་པ་དང་
ཡིད་དུ་འོང་བའི་རྫིང་བུས་བརྒྱན་པ། བདེ་ཞིང་སྐྱིད་ལ་འབྱོར་པའི་སྐྱེ་བོ་དུ་
མས་གང་བ་ཞིག་གོ། ། དེ་ལྟར་འབྱོར་པའི་རྒྱལ་པོ་དེ་ཉིད་ནི་རྟག་ཏུ་འདི་སྙམ་
དུ་སེམས་ཏེ། སྔོན་བསོད་ནམས་ཀྱི་ཚོགས་བསྐྱེད་པས་ད་ལྟ་འདི་ལྟར་གྲུབ་ལ།
ད་ཡང་བསོད་ནམས་དག་མ་བྱས་ན་ཕྱིས་རེ་བ་མེད་པ་འགྱུར་རོ་སྙམ་པའི་



412 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སེམས་ཀྱིས་རྒྱལ་ཕྲན་དང་བཅས་པ་ལ་བསྒོས་ཏེ། བང་མཛོད་དག་ཕྱོགས་
བཞིར་སྤུངས་ནས་གང་ཅི་འདོད་པ་དེ་དང་དེའི་རེ་བ་རྫོགས་པར་བྱའོ་ཞེས་དམ་
བཅས་ནས། རྒྱལ་མཚན་བསྒྲེངས་ཏེ། གསེར་གྱི་རྔ་བོ་ཆེ་ཀུན་ཏུ་བརྡུངས་
ནས་སྐྱེ་བོ་བཀྲེན་པའི་ཚོགས་ཐམས་ཅད་རབ་ཏུ་ཚིམ་པར་བྱེད་དོ། ། དེ་ཚེ་
འཛམ་གླིང་འདིར་འཁོད་སྐྱེ་བོ་རྣམས། ། མི་དབང་དེ་ཡི་དྲིན་གྱིས་སྐྱབས་པའི་
ཕྱིར། ། རབ་ཏུ་ཉམས་དགའ་གླུ་ལེན་བྲོ་བརྡུང་ཞིང་། ། དབྱངས་སྙན་ཚིག་
གིས་རྒྱལ་པོ་དེ་ལ་བསྟོད། ། དེ་ལྟར་རྒྱལ་པོ་དེའི་གྲགས་པ་སྙན་པས་ཕྱོགས་
ཀུན་ཏུ་ཁྱབ་པ་ན། མཐའ་འཁོབ་པའི་རྒྱལ་ཕྲན་བྷི་མ་སེ་ན་ཞེས་བྱ་བ་ཞིག་ཕྲག་
དོག་གིས་གཟིར་ཏེ། མཚན་མོའི་དུས་སུའང་གཉིད་དང་བྲལ་ཏེ། རྒྱལ་པོ་ཟླ་
འོད་དེ་མེད་པར་མ་བྱས་ཀྱི་བར་དུ་བདག་གིས་མིང་ཙམ་ཡང་མི་མངོན་པར་
འགྱུར་རོ་སྙམ་དུ་ཡིད་ལ་བརྩེགས་པས། ཡུལ་དེའི་བྲམ་ཟེ་དག་བོས་ནས་
བསྙེན་བཀུར་བྱས་ཏེ་ཟླ་བ་གསུམ་དུ་མཆོད་ནས་སྨྲས་པ། བདག་ནི་ཉིན་དང་
མཚན་དུ་ཡིད་མི་བདེ་ན་ཁྱོད་ནི་ཆོས་སྤྱོད་པ་ཡིན་པས་དེ་བསལ་པའི་ཐབས་
སོམས་ཤིག བྲམ་ཟེ་ན་དེ། ཅིའི་སླད་དུ་ཐུགས་ངན་མཛད། དེས་སྨྲས་པ།
རྒྱལ་པོ་ཟླ་འོད་ཀྱི་ཡོན་ཏན་གྱི་གྲགས་པས་ཁོ་བོ་ཅག་གི་ཡོན་ཏན་མ་གྲགས་
སོ། ། དེས་ན་རྒྱལ་པོ་དེ་མེད་པར་བྱ་བའི་ཐབས་སྟོན་ཅིག དེ་དག་ན་རེ།
རྒྱལ་པོ་དེ་སྙིང་རྗེ་དང་ལྡན་པས་འགྲོ་བ་ཐམས་ཅད་ལ་དྲིན་གྱིས་ཁྱབ་ཅིང་།
དབུལ་ཕོངས་པ་རྣམས་ཀྱི་ཕ་མ་ལྟ་བུ་ཡིན་ན། བདག་ཅག་ནི་ཤི་ལ་ཐུག་ཀྱང་དེ་
ལ་གནོད་པར་མི་བྱེད་དོ་ཞེས་ཟེར་ནས་གྱེས་ཏེ་སོང་ངོ༌། ། དེར་རྒྱལ་པོ་བྷི་མ་སེ་
ན་ལྷག་པར་མི་དགའ་སྟེ། འདིར་སྐད་ཅེས་པའི་ཕྱིར་དུ་རྒྱལ་པོ་ཟླ་འོད་ཀྱི་མགོ་
བཅད་དེ་ཁྱེར་ནས་ཡོང་ནུས་པ་བྱུང་ན་རྒྱལ་སྲིད་ཕྱེད་དང་བུ་མོ་དང་བཅས་པ་
སྟེར་རོ་ཞེས་བྱས་པས། རི་བྲག་གི་གྲོང་ན་གནས་པའི་བྲམ་ཟེ་ལེའུ་དེ་ཙ་ཞེས་བྱ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 413
བ་ཞིག་འདོད་པས་གདུངས་ཏེ། ཁོ་བོས་བསྒྲུབ་ཀྱི་གནང་བར་མཛོད་ཅིག དེ་
ནས་བྲམ་ཟེས་ཞག་བདུན་དུ་ལུས་བསྲུང་བའི་སྔགས་བྱས་ཏེ་སོང་ངོ་། ། དེའི་
ཚེ་རྒྱལ་པོ་ཟླ་འོད་ཀྱི་ཡུལ་དུ་བཀྲ་མི་ཤིས་པའི་ལྟས་སྣ་ཚོགས་བྱུང་སྟེ། ས་རྣམས་
གས་ཤིང་གློག་ཀྱང་ཕབ། ། ཡུལ་རྣམས་རྨུས་ཤིང་འཇིགས་པ་ཡི། ། འབྲུག་
དང་སེར་བ་གནམ་ལྕགས་བབ། ། བྱ་རྣམས་མཚེར་ཞིང་མཁའ་ལས་ལྟུང་། །
གཅན་གཟན་དང་ནི་རི་དྭགས་ཚོགས། ། རྒྱུག་ཅིང་ཆོ་ངེའི་སྒྲ་སྐད་འབྱིན། །
རྒྱལ་ཕྲན་རྣམས་ཀྱི་རྨི་ལམ་དུ། ། གསེར་གྱི་རྒྱལ་མཚན་ཆག་པ་དང་། །
གསེར་གྱི་རྔ་ཆེན་རལ་བ་རྨིས། ། རྒྱལ་པོའི་གསེར་གྱི་ཅོད་པན་ནི། ། ཡི་
དྭགས་འཇིགས་པས་ཕྲོགས་པ་རྨིས། ། དེའི་ཚེ་གྲོང་ཁྱེར་གྱི་སྒོ་སྲུང་བའི་ལྷས་
རྒྱལ་པོའི་དབུ་སློང་དུ་ཡོང་བར་ཤེས་ནས་བྲམ་ཟེ་དེ་མྱོས་པར་བྱས་ནས་ནང་དུ་
མ་གཏང་བ་དང་། ཡང་གཙང་མ་རིགས་ཀྱི་ལྷ་དག་གིས་འདི་ལྟར། བྲམ་ཟེ་
ནང་དུ་མ་གཏང་ན་ནི་རྒྱལ་པོའི་སྦྱིན་པའི་ཕ་རོལ་ཏུ་ཕྱིན་པ་རྫོགས་པར་མི་
འགྱུར་རོ་སྙམ་ནས་རྨི་ལམ་དུ་སྦྱིན་པ། རྒྱལ་ཆེན་ཁྱེད་ནི་ཐམས་ཅད་ཀྱི། །
ཡིད་བཞིན་སྦྱིན་པར་དམ་བཅས་ནས། ད་ནི་སློང་པ་སྒོར་ཡོངས་ཀྱང་། །
ནང་དུའང་འཇུག་ཏུ་མི་སྟེར་རོ། ། དེར་རྒྱལ་པོ་གཉིད་སད་པ་དང་ངོ་མཚར་
སྐྱེས་ཏེ། ། བློན་པོ་ཟླ་བ་ཆེན་པོ་ཁྱོད་སོང་ལ་སྒོ་དྲུང་ན་སུ་འདུག་ཡང་ནང་དུ་
བོས་ཤིག་ཅེས་སྨྲས་ནས་དེས་སོང་བ་དང༌
། སྒོ་སྲུང་བའི་ལྷས་མངོན་སུམ་དུ་
ལུས་བསྟན་ནས་འདི་ལྟར་ཡུལ་གཞན་ནས་ཡོང་བའི་བྲམ་ཟེ་ཞིག་སྡིག་པའི་
སེམས་ཀྱིས་རྒྱལ་པོའི་དབུ་སློང་དུ་ཡོང་བས་ནང་དུ་མ་བཏང་བ་ཡིན་ནོ། །
བློན་པོས་སྨྲས་པ། གལ་ཏེ་དེ་ལྟར་བདེན་ན་གནོད་པའི་ལྟས་ཆེན་པོ་ཡིན་ཏེ།
འོ་ན་རྒྱལ་པོའི་བཀའ་བཅག་ཏུ་མི་རུང་གིས་ནང་དུ་ཐོངས་ཤིག དེ་བཏང་བ་
དང་བློན་པོས་བསམ་པ། བྲམ་ཟེ་འདིས་ངེས་པར་དབུ་སློང་བར་འགྱུར་བསམ་



414 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་བདག་གིས་རིན་པོ་ཆེ་སྣ་བདུན་པོ་རེ་རེ་ལ་ཡང་རྒྱལ་པོ་དབུ་འདྲ་བ་ལྔ་བརྒྱ་རེ་
བྱས་ལ། དེ་དག་རྒྱལ་པོའི་དབུ་གླུད་དུ་སྦྱིན་ནོ་སྙམ་ནས་སྒྲུབ་ཏུ་བཅུག་གོ །
དེ་ནས་བྲམ་ཟེ་དེས་རྒྱལ་པོའི་དྲུང་དུ་སླེབ་པ་དང་སྐད་ཆེན་པོ་ཕྱུང་སྟེ། བདག་
ནི་མཐའ་འཁོབ་ནས་མཆིས་པ་ཞིག་སྟེ། ཤིན་ཏུ་ཉམ་ཆུང་ལ་རྒྱལ་པོ་ནི་ཐམས་
ཅད་གཏོང་བས་ཕ་རོལ་པོའི་རེ་བ་རྫོགས་པར་མཛད་དོ་ཞེས་ཐོས་ནས་ཐག་རིང་
པོ་ནས་དགོས་པ་འདོད་པའི་སླད་དུ་འདིར་མཆིས་སོ། ། རྒྱལ་པོས་ཐོས་པས་
རབ་ཏུ་དགའ་སྟེ། ཕྱག་བྱས་ནས་ངལ་བར་མ་གྱུར་ཏམ། ཁྱོད་ཅི་དང་ཅི་
འདོད་པ་དེ་སྦྱིན་པར་བྱའོ། ། དེས་འདོད་པ་བརྗོད་པ། ཕྱི་རོལ་ལོངས་སྤྱོད་
སྦྱིན་པ་ཡིས། ། སྦྱིན་པའི་བསོད་ནམས་འགྱུར་མོད་ཀྱི། ། རྒྱ་ཆེའི་སྦྱིན་པར་མི་
འགྱུར་རོ། ། གང་གིས་ལུས་ནི་ཤ་བྱིན་པ། ། དེ་ནི་བསོད་ནམས་རྣམས་ཀྱི་
མཆོག ། བདག་ནི་རྒྱལ་པོའི་དབུ་འཚལ་བའི། ། སླད་དུ་རིང་པོ་ནས་མཆིས་
ཀྱི། ། བདག་གི་ཡིད་བཞིན་སྒྲུབས་པར་མཛོད། ། དེར་རྒྱལ་པོ་རབ་ཏུ་མགུ་སྟེ་
ཡིད་བཞིན་དུ་ཁས་བླངས་ནས། ད་སྟེ་ཞག་བདུན་ན་སྦྱིན་ནོ་ཞེས་དམ་བཅས་
སོ། ། དེ་ནས་བློན་པོ་ཟླ་བ་ཆེན་པོས་རིན་པོ་ཆེའི་མགོ་བོ་རྣམས་ཁྱེར་ཏེ་བྲམ་ཟེ་
ལ་བྱིན་ནས་ལྟོ་བ་ས་ལ་ཕབ་ནས། ཀྱེ་བྲམ་ཟེ་ཆེན་པོ་རྒྱལ་པོའི་དབུ་ནི་ཤ་དང་
ཁྲག་དང་རུས་པ་སྟེ་མི་གཙང་བ་ཡིན་ན་ཅི་ཞིག་ཏུ་རུང་། རིན་པོ་ཆེ་སྣ་བདུན་
གྱི་མགོ་འདི་དག་གིས་བརྗེའོ། ། འདི་དག་གིས་ནི་ཁྱེད་ཀྱི་ཚེ་གཅིག་གི་འབྱོར་
པ་ཕུན་སུམ་ཚོགས་པར་འགྱུར་རོ། ། བྲམ་ཟེས་སྨྲས་པ། བདག་ལ་ནི་དེ་དག་
མི་དགོས་ལ། རྒྱལ་པོའི་དབུ་དགོས་ཀྱི་བདག་གི་རེ་བ་སྐོངས་ཤིག ། དེར་ཟླ་
བ་ཆེན་པོས་ཐབས་སྣ་ཚོགས་ཀྱིས་གསོལ་བ་བཏབ་ཀྱང་མ་བཟློག་པར་འཁམས་
ནསམྱ་ངན་གྱིས་ནོན་ཏེ་སྙིང་ཚལ་བ་བདུན་དུ་གས་ནས་ཚེ་འཕོས་སོ། ། དེ་
ནས་རྒྱལ་ཆེན་དེ་ཡིས་བསྒོ་ནས་ནི། ། གླང་ཆེན་མཆོག་ལ་བློན་པོ་གཅིག་བསྐྱོན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 415
ནས། ། དཔག་ཚད་སྟོང་གི་བར་དུ་དྲིལ་བསྒྲགས་པ། ། ད་སྟེ་ཞག་བདུན་དང་
ནི་འདས་པ་ན། ། རྒྱལ་པོ་ཟླ་འོད་རང་གི་དབུ་སྦྱིན་གྱི། ། མཐོང་བར་འདོད་
རྣམས་མྱུར་དུ་ཤོག་ཅེས་བསྒོ། ། དེའི་ཚེ་རྒྱལ་ཕྲན་བརྒྱད་ཁྲི་དང་བཅས་པ་
ཐམས་ཅད་ལྷགས་ཏེ། མྱ་ངན་གྱིས་གདུངས་བཞིན་དུ་འདི་སྐད་ཅེས། ཀྱེ་
རྒྱལ་པོ་ཆེན་པོ་ཁྱེད་ཁོ་ནའི་དྲིན་གྱིས་འཛམ་བུ་གླིང་པ་དག་བདེ་ཞིང་སྐྱིད་པ་
ལགས་ན། ད་མི་གཅིག་གི་དོན་དུ་གཞན་ཐམས་ཅད་ཀྱི་རེ་བ་མེད་པར་བགྱིད་
པ་ནི་རིགས་པར་མ་ལགས་ཀྱི། བདག་ཅག་རྣམས་ལ་ཐུགས་བརྩེ་བའི་སླད་དུ་
དབུ་སྦྱིན་པར་མ་མཛད་ཅིག་ཅེས་སྨྲས་པ་དང་། རྒྱལ་པོས་གསུངས་པ། ཐོག་
མ་མེད་པ་ནས་ལུས་འདི་འཁོར་བ་ན་འཁོར་ཞིང་། ཡུན་རིང་པོས་སེམས་ཅན་
དམྱལ་བ་ན་འདུག་པའི་ཚེ་ཉི་མ་རེ་རེ་ལ་ཡང་འཆི་བའི་སྡུག་བསྔལ་ལན་དུ་མ་
མྱོང་ཞིང་ལུས་ཆུད་ཟོས་པར་བྱས་ཀྱང་བསོད་ནམས་འགའ་ཙམ་ཡང་མ་ཐོབ་ལ།
ཡིདྭགས་སུ་སྐྱེས་ནས་ལུས་ལ་མེ་འབར་ཏེ་འཁོར་ལོས་མགོ་བོ་བཅད་མ་ཐག་ཏུ་
ཡངས་སོས་ཤིང་། གཅོད་པ་ཇི་སྙེད་ཅིག་མྱོང་ཡང་བསོད་ནམས་སུ་མ་གྱུར་
ཏོ། ། དེ་བཞིན་དུ་མིར་སྐྱེས་ཀྱང་ནོར་དང་བུད་མེད་ཀྱི་ཕྱིར་ཁྲོ་ཞིང་རྔམས་པ་
གཡུལ་ངོར་ལྷགས་ཏེ་གཅིག་གིས་གཅིག་གསོད་པའི་སྡུག་བསྔལ་གྲངས་མེད་པ་
ཞིག་མྱང་བར་བྱས་ཀྱང་བསོད་ནམས་སུ་མ་གྱུར་པས། ད་ནི་བདག་གི་ལུས་
འདི་བླ་ན་མེད་པའི་བྱང་ཆུབ་ཐོབ་པའི་ཕྱིར་གཏང་བར་བྱའོ། ། བདག་ལུས་
འདི་ནི་མི་གཙང་ཕུང་པོ་སྟེ། ། རིང་པོར་མི་ཐོགས་མྱུར་དུ་འཇིག་འགྱུར་
བ། ། མི་རྟགས་གཙོག་པའི་མགོ་འདི་སྦྱིན་པས་ན། ། ད་ལན་གཅིག་པུར་
བསོད་ནམས་མཆོག་ཐོབ་པའི། ། སྦྱིན་པ་འདི་ནི་ཅི་ཡི་ཕྱིར་མི་སྦྱིན། ། དེ་
ལྟར་སྦྱིན་པ་འདི་ཡི་འབྲས་བུ་བླ་ན་མེད་པའི་བྱང་ཆུབ་ཐོབ་པའི་ཚེ། ཐབས་
མཁས་པས་ཁྱེད་ཐམས་ཅད་འཁོར་བའི་སྡུག་བསྔལ་ལས་བསྒྲལ་བར་བྱའོ། །



416 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེའི་སླད་དུ་ན་ཁྱོད་ཀྱིས་བླ་ན་མེད་པའི་བྱང་ཆུབ་ཀྱི་གེགས་དང་བར་ཆད་མ་
བྱེད་ཅིག དེ་ནས་རྒྱལ་ཕྲན་དང་བློན་པོ་དང་སྲས་དང་བཙུན་མོས་ལ་སོགས་
པ་ཐམས་ཅད་སེམས་ཁོང་དུ་ཆུད་པས་ཅང་མ་སྨྲའོ། ། རྒྱལ་པོས་བྲམ་ཟེ་ལ་
སྨྲས་པ། ད་མགོ་བོ་བླང་བའི་དུས་ལ་བབ་ཀྱི་ལོངས་ཤིག ། དེས་གསོལ་པ།
ད་ལྟར་ཁྱེད་ལ་འཁོར་མང་པོས་བསྐོར་བས་བདག་གཅིག་པུས་ནི་དབུ་བླང་བའི་
མཐུམ་མཆིས་ཀྱི། རྒྱབ་ཀྱི་སྐྱེད་མོས་ཚལ་དུ་བཞུད་ལ་སྦྱིན་དུ་གསོལ། རྒྱལ་
པོས་ཡང་རང་གི་འཁོར་རྣམས་སྨྲས་པ། ཁྱེད་རྣམས་ང་ལ་བསྙེན་བཀུར་བྱེད་
པར་འདོད་ན་བྲམ་ཟེ་འདི་ལ། འཚེ་བར་མ་བྱེད་ཅིག་ཅེས་སྨྲས་ནས་སླར་སྐྱེད་
མོས་ཚལ་དུ་སོང་ནས་ལོངས་ཤིག་ཅེས་པ་དང་། བྲམ་ཟེས་གསོལ་པ། ཁྱེད་ནི་
སྐུ་གཞོན་ལ་ཤེད་ཀྱང་གྱད་དང་མཉམ་པར་གྲགས་པས་ཚ་བ་མ་བཟོད་དེ་ཕྱིར་
འགྱོད་པས་འཁྱོགས་པ་དག་སྲིད་ཀྱི་དེའི་ཕྱིར་ཁྱེད་ཀྱི་དབུ་ཤིང་ལ་བཏགས་ཏེ་
གདོད་བགུམ་པར་འཚལ་ལོ། ། དེར་རྒྱལ་པོས་དབུ་ཤིང་ལ་བཏགས་ནས་སྨྲས་
པ། ཁྱོད་ཀྱིས་ངའི་མགོ་ཆོད་ལ་ཕྱིར་ཡང་ངའི་ལག་ཏུ་ཞོག་ལ་ངའི་ལག་ནས་
ལོངས་ཤིག བདག་གིས་ཁྱོད་ལ་གུས་པ་ཡི། ། ཡིད་ཀྱིས་མགོ་བོ་བྱིན་པ་
འདིས། ། བདུད་དང་ཚངས་པ་བརྒྱ་བྱིན་མིན། ། འཁོར་ལོས་སྒྱུར་བའི་རྒྱལ་
པོ་སོགས། ། ཁམས་གསུམ་བདེ་བ་འདོད་ཕྱིར་མིན། ། བདག་ནི་བླ་ན་མེད་པ་
ཡི། ། རྫོགས་པའི་སངས་རྒྱས་འདོད་ཕྱིར་བཏང་། ། དེ་ལྟར་བླ་ན་མེད་པའི་
བྱང་ཆུབ་ཐོབ་ནས་འགྲོ་བ་མང་པོ་མྱ་ངན་ལས་འདས་པའི་ས་ལ་གཞག་པར་
བྱའོ། ། དེ་ནས་བྲམ་ཟེས་རལ་གྲི་བཏབ་པ་ན་ཤིང་གི་ལྷས་མ་བཟོད་དེ། བྲམ་
ཟེའི་འགྲམ་པར་ཐལ་མོ་བསྣུན་པས་དེ་འགྱེལ་ཏོ། ། རྒྱལ་པོས་སྨྲས་པ། ངས་
སྔོན་འདས་པའི་དུས་ན་ཤིང་འདིའི་དྲུང་དུ་མགོ་བོ་དགུ་བརྒྱ་དགུ་བཅུ་རྩ་དགུ་
བྱིན་ཅིང་། ད་ལན་གྱིས་སྟོང་ཚང་སྟེ་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 417 །
-
-
རྫོགས་ཀྱི། ཤིང་གི་ལྷ་ཁྱོད་ཀྱིས་ངའི་བླ་ན་མེད་པའི་བྱང་ཆུབ་ཀྱི་བར་ཆད་མ་
བྱེད་ཅིག དེ་ནས་ལྷ་དེས་ཀྱང་བྲམ་ཟེ་དེ་སོར་ཆུད་པར་བྱས་ཏེ། ཡང་བྲམ་
ཟེས་ལངས་ནས་རལ་གྲི་ཐོགས་ཏེ་རྒྱལ་པོའི་དབུ་གཅད་དོ། ། དེའི་ཚེ་ས་ཆེན་
པོ་འདི་རྣམ་པ་དྲུག་ཏུ་གཡོས་ཤིང་། ལྷའི་གནས་རྣམས་ཀྱང་གཡོས་པར་གྱུར་
ཏོ། ། སྐྱེ་བོའི་ཚོགས་ཆེན་པོ་ནི་ཉམ་ཐག་པས་ཆོ་ངེས་འབོད་ཅིང་གདུངས་པར་
གྱུར་ཏོ། ། དེའི་ཚེ་རྒྱལ་པོ་ཟླ་འོད་ཀྱིས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་
རྫོགས་སོ་ཞེས་བྱ་བའི་གྲགས་པས་ཕྱོགས་ཀུན་ཏུ་ཁྱབ་པ་དེ་རྒྱལ་པོ་བྷ་མ་སེས་
ནས་ཐོས་པས་སླར་ཡང་ཕྲག་དོག་གིས་ཡིད་ཕྲོགས་ནས་སྙིང་གས་ནས་ཤིའོ། །
དེ་ལྟར་བྲམ་ཟེ་རབ་ཏུ་གདུགས་པ་ཡིས། ། རྒྱལ་པོའི་དབུ་བཅད་ཁྲག་བཅས་
ཁྱེར་བའི་ཚེ། ། རྒྱལ་ཕྲན་བློན་པོ་སྲས་དང་དཔུང་ཚོགས་ཀུན། ། ལུས་ནི་ས་
ལ་བརྡབས་ཏེ་ཆོ་ངེ་འདེབས། ། ལ་ལ་དག་ནི་ཁྲག་ཏུ་སྐྱུགས་ཏེ་གུམ། ། ཁ་
ཅིག་ཅི་ཡང་མི་དྲན་མྱོས་པར་གྱུར། ། ལ་ལ་རང་གི་སྐྲ་ཕྱི་གོས་ཀྱང་རལ། ། ཁ་
ཅིག་ལག་པ་གཉིས་ཀྱིས་རང་གི་གདོང་། ། བྲད་ནས་ཆོ་ངེས་འདེབས་ཤིང་ས་
ལ་འགྲེ། ། དེ་ནས་བྲམ་ཟེ་རྒྱལ་པོའི་དབུ་མི་སྡུག་ཅིང་དྲི་ང་བར་གྱུར་པས་
འདོད་པ་དང་བྲལ་ནས་ས་ལ་བོར་བ་ན་བྲམ་ཟེ་གཞན་དག་ནི་ཁྲོས་ཏེ། བྲམ་ཟེ་
གདུག་པ་ཅན་ཁྱོད་ཐོག་མ་ནས་དགོས་པ་མེད་ན་བླངས་ནས་ཅི་བྱ་ཞེས་ཀུན་
གྱིས་སྨྱོས་ཤིང་། ཁ་ཟས་མ་སྟེར་བས་ཤིན་ཏུ་ཉམ་ཐག་ཅིང་རང་གི་རྒྱལ་པོ་བྷི་
མསེ་ན་ཡང་གུམ་མོ་ཞེས་ཐོས་པས་སྔར་གྱི་རེ་བ་དང་བྲལ་ཏེ། མྱ་ངན་གྱིས་
གདུང་པས་ཁ་ནས་ཁྲག་སྐྱུགས་ནས་ཤི་འཕོས་ཏེ་བྷི་མ་སེ་ན་དང་བཅས་པ་
མཚམས་མ་མཆིས་པའི་སེམས་ཅན་དམྱལ་བར་སྐྱེས་སོ། ། ཟླ་འོད་ནི་ཚེ་འཕོས་
ནས་མཐོ་རིས་ཀྱི་ལྷར་སྐྱེས་པར་གྱུར་ཏོ། ། དེ་དུས་ཀྱི་རྒྱལ་པོ་གང་ཡིན་པ་དེ་ནི་
ད་ལྟར་བཅོམ་ལྡན་འདས་སོ། ། རྒྱལ་པོ་བྷི་མ་སེ་ན་ནི་བདུད་སྡིག་ཅན་ནོ། །



418 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྲམ་ཟེ་ནི་ལྷས་བྱིན་ནོ། ། ཤིང་གི་ལྷ་ནི་མོའུ་གལ་ལོ། ། བློན་པོ་ཟླ་བ་ཆེན་པོ་
ནི་ཤཱ་རིའི་བུའོ་ཞེས་གསུངས་སོ། །
ལུས་ཕྱེད་བྱིན་པ་ན་དཔལ་གྱི་སྡེ་གསལ་ཏེ། དེའང་རྒྱལ་པོ་དཔལ་གྱི་
སྡེའི་རྟོགས་པ་བརྗོད་པ་ལས། དགེ་སློང་དག་སྔོན་བྱུང་བ་འདས་པའི་དུས་ན་
རྒྱལ་པོའི་ཕོ་བྲང་ཨ་རི་ཧྥ་ཞེས་བྱ་བ་འབྱོར་པའི་ཚོགས་རྒྱ་ཆེན་པོས་གང་བ་ཞིག་
ཡོད་དེ། དེར་སྟོབས་ཀྱི་འཁོར་ལོས་སྒྱུར་བའི་རྒྱལ་པོ་དཔལ་གྱི་སྡེ་ཞེས་བྱ་བ་
གཟུགས་བཟང་ཞིང་མཛེས་པ། རང་བཞིན་གྱིས་སྐྱེ་བ་དྲན་པ། ཆོས་དང་
ལྡན་པའི་རྒྱལ་པོ། འཛམ་བུའི་གླིང་གི་དབང་ཕྱུག་ཆོས་ཀྱིས་སྐྱོང་བ་ཞིག་བྱུང་
ངོ༌། ། རྒྱལ་པོ་དེའི་མཐུས་འཛམ་བུ་གླིང་ཀུན་ཡང་རྟག་ཏུ་ལོ་ལེགས་ཤིང་།
ཆོས་དང་ལྡན་ལ་ནད་མེད་ཅིང་བདེ་ཞིང་སྐྱིད་དེ། དཔྱ་དང་ཕྱོགས་དང་གྲུ་བཙས་
ལ་སོགས་པ་གང་ཡང་མེད་ཅིང་། ཐམས་ཅད་ཀྱང་གཏོང་བ་ཆེན་པོ་དང་ལྡན་
པར་གྱུར་ཏོ། ། གཞན་རྒྱལ་པོ་དེ་ལ་བློན་པོ་སྟོང་ཕྲག་བཅུ་གཉིས། གྲོང་ཁྱེར་
བྱེ་བ་ཕྲག་དགུ་བཅུ་རྩ་དྲུག་ཡོད་དེ། དེ་ཐམས་ཅད་ཀྱིས་རྒྱལ་པོ་དེ་བཀུར་ཞིང་
རབ་ཏུ་མཆོད་པར་བྱེད་དོ། ། རྒྱལ་པོ་དེས་ཀྱང་འཛམ་བུའི་གླིང་གི་མི་ཐམས་
ཅད་དགེ་བ་བཅུ་ལ་རབ་ཏུ་སྦྱོར་ཏེ། ཤེས་ལྡན་དག་དགེ་བ་བཅུའི་ལམ་བསྟེན་
ཅིག ལམ་དེ་དག་ཟུངས་ཤིག་ཅེས་རྟག་ཏུ་སྨྲ་བར་བྱེད་དོ། ། དེའི་ཚེ་འཛམ་
བུའི་གླིང་ནས་ཤི་འཕོས་པ་རྣམས་ཀྱང་ལྷའི་གནས་སུ་སྐྱེས་ཏེ། དེའང་སུམ་ཅུ་
རྩ་གསུམ་དུ་ཕལ་ཆེར་སྐྱེས་པས་གྲོང་ཁྱེར་ཆེན་པོ་བལྟ་ན་སྡུག་དང་ཡོངས་འདུ་
དང་ཤིང་རྟ་སྣ་ཚོགས་དགའ་ཚལ་ལ་སོགས་པ་རྣམས་རབ་ཏུ་གང་ཞིང་། ལྷ་མ་
ཡིན་དག་འགྲིབས་པར་གྱུར་ཏེ། ལྷ་རྣམས་ཀྱིས་རྒྱུ་བརྟགས་པས་རྒྱལ་པོ་དཔལ་
གྱི་སྡེའི་མཐུ་ཡིན་པར་གོ་ནས་བརྒྱ་བྱིན་གྱིས་ལྷ་རྣམས་ལ་སྨྲས་པ། འཛམ་གླིང་
དབང་ཕྱུག་རྒྱལ་པོ་ནི། ། དཔལ་གྱི་སྡེ་ཞེས་རྣམ་གྲགས་པ། ། རྟག་ཏུ་ཆོས་ལ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 419
གཞོལ་བ་དང་། ། རྒྱལ་པོ་ཆེན་པོ་ཆོས་ལ་གནས། ། ཐོག་མ་བར་དང་མཐར་
དགེ་ཞིང་། ། སེམས་ཅན་རྣམས་ལ་ཕན་བར་དགའ། ། གཙོ་བོ་མི་རྣམས་དགེ་
བ་ལ། ། ཡང་དང་ཡང་དུ་སྦྱོར་བར་བྱེད། ། རྟག་ཏུ་སྙིང་རྗེའི་བདག་ཉིད་
ཅན། ། ཕྱི་རོལ་དངོས་པོ་རབ་གཏོང་ཞིང་། ། དེ་ནི་ཤ་ཡང་སློང་བ་ལ། །
རྗེས་སུ་བརྩེ་བ་ཉིད་ཀྱིས་སྟེར། ། ནང་ངམ་ཡང་ན་ཕྱི་རོལ་ལ། ། དེ་ནི་ཡོངས་
སུ་འཛིན་པ་མེད། ། དེས་ནི་རྣམ་དག་གསེར་བཞིན་དུ། ། འགྲོ་བ་ཐམས་ཅད་
རབ་བསྒྲུབས་པས། ། རྒྱལ་པོ་དེ་ཡི་མཐུ་ཡིས་ནི། ། ཐམས་ཅད་མཐོ་རིས་ལ་
གཞོལ་གྱུར། ། རྒྱལ་པོ་དེ་ཡི་མཐུ་ཡིས་སུ། ། དམྱལ་བ་ཡི་དྭགས་དུད་འགྲོ་
ཡི། ། སྐྱེ་གནས་རྣམས་སུ་སྐྱེ་མི་འགྱུར། ། ལྷ་ཡི་འཇིག་རྟེན་ཉམས་དགའ་
བར། ། དེ་དག་དགའ་བས་རྣམ་པར་སྣང་། ། དེ་ནས་ལྷ་རྣམས་དགའ་ཞིང་
ངོམཚར་དུ་གྱུར་ཏེ། འོན་ཀྱང་འདིས་ཡན་ལག་ཉིང་ལག་སྟེར་བ་ནི་རབ་ཏུ་
དཀའ་སྟེ། རྗེས་སུ་དཔག་པར་ཡང་མི་ནུས་སོ་ཞེས་པ་དང་། བརྒྱ་བྱིན་ན་རེ།
གྲོགས་པོ་དག་དེ་སྐད་མ་ཟེར་ཅིག རྒྱལ་པོ་འདི་ནི་སྙིང་རྗེ་རབ་ཏུ་ཆེ་བས་ཐ་ན་
རང་གི་ཤ་ཡང་གཏོང་ན། འདི་ལ་ནི་ཡོངས་སུ་མི་གཏོང་བ་ཅི་ཡང་མེད་དོ། །
རིམ་གྱིས་མངོན་དུ་འགྱུར་རོ་ཞེས་སྨྲས་སོ། ། དེའི་ཚེ་རྒྱལ་པོའི་བཙུན་མོ་དམ་
པ་རྒྱལ་བའི་འོད་ཅེས་བྱ་བ་གཉིད་ལོག་པའི་ཚེ། ཐོ་རངས་ཀྱི་དུས་རྨི་ལམ་རྣམ་
པ་གསུམ་རྨིས་ཏེ། བདག་ཉིད་དཔལ་གྱི་སྟན་ལས་ཕབ་ནས་སླར་བཏེག་པ་
དང་། རང་གི་མིག་ཕྱུང་ནས་སླར་མིག་སྐྱེས་པ་དང་། དངུལ་བཅག་པའི་
མདོག་ལྟ་བུ་ཡོད་པའི་མི་མ་ཡིན་ཞིག་གིས་རྒྱལ་པོའི་དཔུང་བ་གཡོན་པ་ཕྱུང་བ་
ལས། སླར་ཡང་སྐྱེད་པ་དག་རྨིས་སོ། ། གཉིད་སད་པ་དང་རབ་ཏུ་སྐྲག་ནས་
རྒྱལ་པོ་ལ་སྨྲས་པས། རྒྱལ་པོ་དེ་རྨི་ལྟས་ལ་མཁས་པས་ཆུང་མ་དེ་སློང་བ་དག་
ཡོང་བར་ཤེས་ནའང་སྤྲོ་སྲིང་བའི་ཕྱིར་བཙུན་མོ་ལ་སྨྲས་པ། མ་འཇིགས་ཤིག་



420 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྒྱུམ་ལྟ་བུའི་རྨི་ལམ་ལ་སེམས་པས་ཅི་ཞིག་བྱ་ཞེས་སྨྲས་སོ། ། ཡང་མཚན་མོ་
གཉིས་པ་ལ་བློན་པོ་རྣམས་ཀྱི་མཆོག་བློ་གྲོས་ཆེན་པོ་ཞེས་བྱ་བ་ལ་རྨི་ལྟས་ངན་པ་
གསུམ་བྱུང་སྟེ། རྒྱལ་པོའི་ཕོ་བྲང་རིན་པོ་ཆེའི་ཁང་བཟང་ཞིག་པ་དང་། རིན་
པོ་ཆེ་དེ་རྣམས་ཀྱང་ཤ་ཟ་འཇིགས་སུ་རུང་བ་དག་གིས་ཁྱེར་པ་དང་། སླར་ཡང་
ཁང་བཟང་དེ་སོ་སོར་སྦྱར་བ་རྨིས་སོ། ། གཉིད་སད་པ་དང་རབ་ཏུ་སྐྲག་སྟེ་
རྒྱལ་པོ་ལ་གསང་ནས་ཕག་ཏུ་མཚན་མཁན་རྣམས་བོས་ཏེ་དྲིས་པས། དེ་དག་
ན་རེ། རྨི་ལམ་འདི་ལྟ་ན་ནི་མྱུར་དུ་རྒྱལ་པོའི་སྐུ་ལ་འོ་བརྒྱལ་འབྱུང་བའི་ལྟས་
ཡིན་ནོ་ཞེས་སྨྲས་སོ། ། དེར་རབ་ཏུ་སྡུག་བསྔལ་ཏེ་བྱམས་པ་དང་སྙིང་རྗེའི་
བདག་ཉིད་ཅན་གྱི་རྒྱལ་པོ་ཡོན་ཏན་དུ་མ་དང་ལྡན་ཞིང་། སེམས་ཅན་ཐམས་
ཅད་ཀྱི་གཉེན་དུ་གྱུར་པ་འདི་མི་རྟག་པར་འགྱུར་བ་ནི་ཧ་ཅང་མྱུར་ཆེས་སོ་སྙམ་
མོ། ། དེ་ནས་ནུབ་གསུམ་པ་ལ་བློན་པོ་སྟོང་ཕྲག་བཅུ་གཉིས་ལ་རྨི་ལྟས་
འཇིགས་པ་ལྔ་རྨིས་ཏེ། དགྲ་བོ་དག་གིས་རྒྱལ་པོའི་གདུགས་དང་ཅོད་པན་
ཕྲོགསནས་སླར་ཡང་བྱིན་པ་དང་། མི་ཐམས་ཅད་ཀྱི་མགོ་བོ་བཅད་པ་ལས་
སླར་ཡང་སྐྱེས་པ་དང་། འཛམ་བུའི་གླིང་གི་མི་ཐམས་ཅད་ཀྱི་མིག་ཕྱུང་བ་ལས་
སླར་ཡང་སྐྱེས་པ་དང་། མི་རྣམས་ཀྱི་རྐང་ལག་བཅད་ཅིང་ཡང་སྐྱེས་པ་དང་།
རྒྱལ་པོ་ཆེན་པོ་དེ་སེང་གེའི་ཁྲི་ལས་བབས་ནས་སླར་ཡང་འཛེག་པ་རྨིས་སོ། །
གཉིད་སད་པ་དང་རབ་ཏུ་འཇིགས་ཤིང་ཡི་མུག་ནས་དེ་རྣམས་ཀྱིས་མཚན་
མཁན་བོས་ཏེ་དྲིས་པས། དེ་དག་གིས་རྒྱལ་པོ་འདི་ལྟར་དུ་འགྱུར་རོ་ཞེས་སྨྲས་
སོ། ། དེར་མི་ཐམས་ཅད་རབ་ཏུ་སྐྲག་སྟེ་ཆོ་ངེ་ཆེན་པོས་བཏབ་པས་རྒྱལ་པོས་
ཐོས་ནས་བསམས་པ། བདག་གིས་ལུས་སློང་བ་ཡང་འོང་བར་འགྱུར་རོ་སྙམ་
ནས་རྒྱལ་པོ་རབ་ཏུ་དགའ་སྟེ། འདི་སྐད་དུ་ཤེས་ལྡན་དག་ཁྱེད་རྣམས་དགེ་
བའི་ལས་ལ་གཞོལ་བར་གྱིས་ཤིག ཁྱེད་རྣམས་སྒྱུ་མ་ལྟ་བུའི་རྨི་ལམ་ལ་སེམས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 421
པས་ཅི་ཞིག་བྱ་ཞེས་འཛམ་བུའི་གླིང་ཐམས་ཅད་དུ་དྲིལ་བསྒྲགས་སོ། ། དེ་ཐོས་
པ་དང་མི་ཐམས་ཅད་དབུགས་ཕྱིན་པ་གྱུར་ཏོ། ། དེ་ནས་དུས་གཞན་ཞིག་ན་
ཡུལ་ཨ་རི་ཤའི་བྱང་ཕྱོགས་རྒྱང་གྲགས་ཙམ་ན་རི་བོ་ཆེན་པོ་ཞིག་ལ་གནས་པའི་
དྲང་སྲོང་ལྔ་བརྒྱ་གནས་པའི་མཁན་པོ་དེས་དགོས་པ་འགའ་ཞིག་གི་ཕྱིར་གྲོང་
ཁྱེར་ཨ་རི་ཤར་ཡོང་ངོ་། ། དེའི་ཚེ་རྒྱལ་པོ་དཔལ་གྱི་སྡེ་རང་གི་བཙུན་མོ་རྒྱལ་
བའི་འོད་དང་ལྷན་ཅིག་ཤིང་རྟར་ཞུགས་ནས་སྐྱེད་མོས་ཚལ་དུ་འགྲོ་བ་དང་ཕྲད་
དོ། ། དེར་དྲང་སྲོང་དེས་བཙུན་མོ་རྒྱལ་བའི་འོད་རྒྱན་ཐམས་ཅད་ཀྱིས་བརྒྱན་
ཞིང་མཛེས་པ་དེ་མཐོང་བ་དང་། སྐྱེ་བ་སྔ་མ་རྒྱལ་བའི་འོད་དེས་དྲང་སྲོང་དེའི་
ཆུང་མ་བྱས་པ་ཡིན་པས་སྔོན་གྱི་བག་ཆགས་དང་འབྲེལ་བའི་དབང་གིས་ཆགས་
པ་དྲག་པོ་སྐྱེས་ཏེ་དེ་ཁོ་ན་ཡིད་ལ་སེམས་ཞིང་རང་གི་བསྟི་གནས་དེར་སོང་
ངོ༌། ། དེ་ནས་བྲམ་ཟེ་དེའི་སློབ་མ་བྲམ་ཟེའི་ཁྱེའུ་ཞིག་གིས་རིག་བྱེད་ཀྱི་གནས་
རྣམས་ལེགས་པར་ལོབས་པ་དང་། དེས་མཁན་པོ་དེའི་རྐང་པ་ལ་གཏུགས་
ནསཁྱེད་ལ་ནོར་ཇི་ལྟ་བུ་དག་དབུལ་བར་བགྱི། གང་བཞེད་པ་དེ་སྨྲོས་ཤིག
དེར་དྲང་སྲོང་ན་རེ། ལེགས་ཀྱི་རྒྱལ་པོ་དཔལ་གྱི་སྡེའི་བཙུན་མོ་རྒྱལ་བའི་འོད་
དེ་སློངས་ལ་ང་ལ་ཕུལ་ཅིག དེ་བྲམ་ཟེའི་ཁྱེའུ་དེས་བསྒྲུབ་པར་མི་ནུས་པའི་
ཕྱིར་ཡིད་མི་བདེ་ཞིང་སྡུག་བསྔལ་དྲག་པོས་ཐེབས་ཏེ། འདི་ལྟར་བདག་ལྟ་
བུས་རྒྱལ་པོའི་བཙུན་མོ་སློང་བར་རྔོ་ག་ལ་ཐོག་ཅེས་བརྗོད་པའི་ལན་དུ། བུ་མ་
འཇིགས་ཤིག རྒྱལ་པོ་འདི་ནི་ཐམས་ཅད་སྟེར་ཞིང་ཆགས་པ་མེད་པས་རང་གི་
ཤ་ཡང་གཏོང་སྟེ། བཙུན་མོའི་མཆོག་དེ་བསླང་ན་སྟེར་བར་འགྱུར་གྱི་ཡི་མུག་
མ་བྱེད་པར་སློངས་ཤིག གལ་ཏེ་སློང་མ་ནུས་ན་དམོད་པ་དོར་ཏེ་ཁྱོད་གསད་
པར་བྱའོ་ཞེས་ཟེར་རོ། ། དེར་རབ་ཏུ་སྐྲག་སྟེ་གསད་ཀྱིས་དོགས་ནས་ཤིང་ཤུན་
གོན་ཏེ། དབྱུག་པ་དང་རིལ་བ་ཐོགས་ནས་ས་རྡུལ་གྱིས་ལུས་ལ་བསྒོས་ཏེ། ཨ་



422 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རི་ཤར་ཕྱིན་ནས་རྒྱལ་པོ་ལ་ཚེ་སྤེལ་བར་བྱས་ནས་བསླངས་ན་སྟེར་བར་འགྱུར་
རམ་མི་འགྱུར་སྙམ་དུ་སེམས་ཤིང་། དམན་པའི་བཞིན་ གྱིས་དེའི་དྲུང་དུ་
འདུག་པ་དང་། རྒྱལ་པོ་ན་རེ། བྲམ་ཟེའི་ཁྱེའུ་ཁྱོད་ཅི་འདོད་པ་དེ་སྨྲོས་ཤིག
ཁྱོད་ཀྱི་རེ་བ་ཡོངས་སུ་རྫོགས་པར་བྱའོ། ། དེར་བྲམ་ཟེ་དེ་མི་འཇིགས་པ་སྐྱེས་
ནས་སྨྲས་པ་རྒྱལ་པོ་ཆེན་པོ་བདག་གིས་བྲམ་ཟེ་ལྔ་བརྒྱའི་མཁན་པོ་གཅིག་ལས་
རིག་བྱེད་ལོབས་པའི་བཀའ་དྲིན་ལ་རྒྱལ་པོའི་བཙུན་མོ་རྒྱལ་བའི་འོད་བསླངས་
ནས་འབུལ་བར་ཁས་བླངས་ཀྱི། དེ་ལྟར་བཙུན་མོའི་མཆོག་དེ་བདག་ལ་སྩལ་
དུ་གསོལ། མཁན་པོ་ལ་དབུལ་བར་བགྱིའོ་ཞེས་བརྗོད་དོ། ། དེར་རྒྱལ་པོ་
འཁོར་དང་བཅས་པའང་བཙུན་མོ་དམ་པ་དེ་དང་བྲལ་ན་ཇི་ལྟར་སྲོག་འཛིན་
པར་འགྱུར་སྙམ་དུ་མྱ་ངན་གྱིས་གདུངས་ནས་སྐད་ཅིག་ཙམ་ལ་ཅང་མི་སྨྲའོ། །
དེ་ནས་ཡང་རྒྱལ་པོས་བསམ་པ། བུ་དང་ཆུང་མ་ལ་སོགས་སྦྱིན་པར་མ་བྱས་ན་
བླ་ན་མེད་བའི་བྱང་ཆུབ་ཇི་ལྟར་འཐོབ་སྙམ་ནས། གཉེན་སྡུག་པ་དང་བྲལ་
བའི་སྡུག་བསྔལ་དང་དུ་བླངས་ཏེ། སེང་གེའི་ཁྲི་ལས་བབས་ནས། རྒྱལ་བའི་
འོད་ལྷའི་བུ་མོ་ལྟར་དུ་མཛེས་པ་དེ་ལག་པ་གཡོན་པས་གཟུང་སྟེ། གཡས་པས་
བུམ་པ་གཟུང་། དབུགས་རིང་པོ་ཕྱུང་སྟེ་མིག་མཆི་མས་གང་བཞིན་དུ་སྨྲས་པ།
བྲམ་ཟེ་ཆེན་པོ་ཁྱོད་ཚུར་ཤོག་ཅིག ། བྲམ་ཟེའི་དམ་པ་གཟུགས་བཟང་བ། །
སྡུག་བའི་ཆུང་མ་འདི་ལོངས་ཤིག ། སྦྱིན་པ་འདི་ཡིས་མྱུར་དུ་ནི། ། བྱང་ཆུབ་
དམ་པ་ཐོབ་བར་ཤོག ། ཅེས་སྨྲས་ནས་བྲམ་ཟེའི་ལག་པར་བུམ་བའི་ཆུ་བླུགས་
པའི་ཚེ་ས་རྣམ་པ་དྲུག་ཏུ་གཡོས་པར་གྱུར་ཏོ། ། དེར་བྲམ་ཟེའི་ཁྱེའུ་དེ་ཤིན་ཏུ་
དགའ་ཞིང་ཚིམ་ལ། ནམ་མཁའ་ལ་ལྷའི་ཚོགས་འདུས་ནས་སྒྲ་ཆེར་སྒྲགས་
ཤིང་། སྐར་མདའ་ལྟུང་བ་དང་ཕྱོགས་འབར་བ་ལ་སོགས་པའི་ལྟས་ཆེན་པོ་
བྱུང་ངོ་། ། དེར་བྲམ་ཟེས་རྒྱལ་པོ་བསྟོད་ནས་རྒྱལ་བའི་འོད་ཁྲིད་ནས་བསྟི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 423
གནས་སུ་སོང་སྟེ་མཁན་པོ་ལ་བྱིན་པ་དང་། རྒྱལ་བའི་འོད་དེ་རྒྱལ་པོ་དང་བྲལ་
པའི་མྱ་ངན་དྲག་པོས་གདུངས་ཏེ། ས་ལ་འགྲེ་ལྡོག་ཅིང་། ཀྱི་ཧུད་རྒྱལ་པོ་ཆེན་
པོ་ཀྱི་ཧུད་རྒྱལ་པོ་ཆེན་པོ་ཞེས་ངུ་ཞིང་ཆོ་ངེས་འདེབས་སོ། ། དེ་ལྟར་ས་ཆེན་
པོར་གཡོས་པ་དེ་བརྒྱ་བྱིན་གྱིས་མཐོང་ནས་སྨྲས་པ། ཤིན་ཏུ་དྲག་པོར་ས་
གཡོས་པ། ། མཚན་མ་འདི་ནི་སུ་ཡི་མཐུ། ། གང་གི་མཐུ་ཡིན་ཅི་འདྲ་བ། །
ཤིན་ཏུ་གསལ་བ་ཤེས་པར་བྱ། ། ཞེས་སྨྲས་ནས་འཛམ་བུའི་གླིང་ཀུན་ཏུ་
བརྟགས་པས་བྱང་ཆུབ་སེམས་དཔའ་ཆེན་པོ་དེ་ཡ་མཚན་དུ་གྱུར་བའི་ལས་བྱེད་
པ་དེ་མཐོང་ངོ་། ། དེར་མཆོད་ཏུ་ངོ་མཚར་སྐྱེས་ཏེ་སུམ་ཅུ་རྩ་གསུམ་པ་རྣམས་
ལ་སྨྲས་པ། གྲོགས་པོ་དག་རྒྱལ་པོ་དཔལ་གྱི་སྡེའི་ངོ་མཚར་རྨད་དུ་བྱུང་བ་ལ་
ལྟོས། འདི་ལྟར་སྡུག་ཅིང་ཡིད་དུ་འོང་བའི་ཆུང་མ་ལའང་མི་སེམས་པར་རྩྭ་
བཞིན་དུ་ཡོངས་སུ་གཏོང་ངོ་། ། གཞན་ཡང་གྲོགས་པོ་དག་བདག་ཉིད་ཆེན་པོ་
འདི་ནི་རང་གི་ཡན་ལག་དང་ཉིང་ལག་ཀྱང་ཕོངས་པ་མེད་པར་གཏོང་བར་ནུས་
པ་ཞིག་ཡིན་ནོ་ཞེས་སྨྲས་པ་དང་། ལྷ་དག་ན་རེ། བུ་དང་བུ་མོ་དག་གཏོང་
བར་ནུས་པ་ཞིག་ན། ཡན་ལག་དང་ཉིང་ལག་ནི་གཏོང་བར་དཀའོ། ། བརྒྱ་
བྱིན་ན་རེ། གྲོགས་པོ་དག་སྤུའི་རྩེ་མོའི་ཆུས་རྒྱ་མཚོ་མ་གཞལ་ཅིག ཉི་མ་དང་
སྲིན་བུ་མེ་ཁྱེར་འོད་མ་སྙོམས་ཤིག ཅིའི་ཕྱིར་ཞེ་ན། ངས་ཁྱེད་རྣམས་ཀྱིས་
མངོན་པར་བྱའོ་ཞེས་སྨྲས་ནས་སང་ནམ་ལངས་པ་དང་ལྷའི་བུ་བཞི་དང་བཅས་
པ་འཛམ་བུའི་གླིང་དུ་བབས་ནས། ཨ་རི་ཀླུ་དང་ཉེ་བའི་ནགས་ཁྲོད་ཐིབས་པོ་
ཞིག་ཏུ་ཞུགས་ཏེ། བྲམ་ཟེ་རྒན་པོའི་ལུས་ལྟེ་བ་མན་ཆད་སོག་ལེས་གཅད་པ་
ཀུན་ནས་ཁྲག་འཛག་བཞིན་པ་དེ་བཏེག་ནས་འོང་བ་ན། ཁྲག་གི་དྲི་དེ་ལ་ཡང་
ཁྭ་ཏ་དང་ཆུ་སྐྱར་དང་བྱ་རྒོད་དག་ལྡིང་ཞིང་འཁོར་བ། འོག་ནས་ཀྱང་ཁྱི་དང་
ཝ་ལ་སོགས་པ་ཤ་ཟ་བར་འདོད་པ་དག་ཀུན་ནས་རྗེས་བཞིན་དུ་འབྲང་བ་ཞིག་
་་་



424
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཏུ་སྤྲུལ་ཏེ། གྲོང་ཁྱེར་ཆེན་པོ་ཨ་རི་ཀླུར་རིངས་པ་རིངས་པར་བཏེག་སྟེ་བྱུང་བ་
དག་སྐྱེས་པ་དང་བུད་མེད་རྣམས་ཀྱིས་མཐོང་ནས་སྙིང་རྗེའི་ཤུགས་དྲག་པོ་སྐྱེས་
ཏེ། གྲོགས་པོ་དག་འདི་རྐེད་པ་ཆད་ཀྱང་ད་དུང་དུ་དབང་པོ་རྣམས་ཀྱང་མ་
འཁྲུགས། འདི་ད་ཇི་ལྟར་བྱས་ན་འཚོ་བར་འགྱུར། འགའ་ཞིག་ན་རེ། འདི་
ནི་མི་མ་ཡིན་གྱི། ཤ་ཟ་དག་མིའི་ཆ་བྱད་ཀྱིས་བདག་ཅག་བཟའ་བའི་ཕྱིར་
འདིར་འོངས་སོ་ཞེས་ཟེར་རོ། ། དེར་སྐྱེ་བོ་སྡར་བ་དག་ནི་ཟོས་ཀྱིས་དོགས་
ནས་བྲོས་སོ། ། དཔའ་བ་དག་ནི་འདི་ནི་ཤ་ཟ་ཞིག་སྟེ། རྐེད་པ་ཆད་ཀྱང་མི་
འཆི་བ་ནི་ཤིན་ཏུ་སྙིང་རྗེའི་གནས་ཡིན་པས་བདག་གིས་དྲིའོ་སྙམ་ནས་བྲམ་ཟེ་
ཁྱོད་མི་ཡིན་ནམ། འོན་ཏེ་ཤ་ཟ་ཡིན། ཁྱོད་ཀྱི་རྐེད་པ་སུ་ཞིག་གིས་བཅད་ནས་
གནས་སྐབས་འདི་ལྟ་བུར་བྱས། ཁྱོད་ནི་གང་ནས་འོངས་ཞེས་དྲིས་པས། དེ་
ཡང་སྡུག་བསྔལ་དྲག་པོས་ཉེན་བཞིན་དུ་རྩོལ་བ་ཆེན་པོས་ཚིགས་སུ་བཅད་པ།
ཤི་པི་བ་ཁྱོད་མ་འཇིགས་ཤིག ། ཤ་ཟ་མ་ཡིན་སྲིན་པོ་མིན། ། སྔོན་གྱི་ལས་
ཀྱིས་ཉེན་པ་ཡིས། ། གནས་སྐབས་འདི་འདྲ་ཐོབ་པར་གྱུར། ། འདི་ཉིད་དུ་ནི་
ཀུན་བཤད་ན། ། དུས་ནི་རིང་དུ་འདའ་བར་འགྱུར། ། འཆི་བདག་མྱུར་དུ་
འོངསནས་ནི། ། སྲོག་ནི་ཕྲོགས་པར་འགྱུར་དུ་འོང་། ། ཆོས་ཀྱི་རྒྱལ་པོའི་
སྤྱན་སྔར་ནི། ། འདི་དག་ཀྱང་ནི་བཤད་པར་བྱ། ། སྔོན་གྱི་ལས་ཀྱི་མཚན་
ཉིད་ནི། ། འདི་རུ་ང་ལ་འབྲས་བཅས་གྱུར། ། ཡོན་ཏན་ཀུན་གྱིས་རྣམ་མཛེས་
ལ། ། ཟླ་བ་ལྟར་བུར་ཞི་བ་དང་། ། སྦྱིན་དང་ཚུལ་ཁྲིམས་ལ་དགའ་བའི། །
གཙོ་བོ་གང་དུ་མཐོང་བ་འགྱུར། ། རྒྱ་མཚོ་ལྟ་བུར་ཟབ་གྱུར་ཅིང་། ། རི་རབ་
ལྟ་བུར་མི་གཡོ་བ། ། འཇིག་རྟེན་ཀུན་ཀྱི་གཙོར་གྱུར་པའི། ། ཆོས་ཀྱི་རྒྱལ་པོ་
གང་ན་བཞུགས། ། འཇིགས་ཤིང་སྐྲག་པ་རྣམས་ཀྱི་སྐྱབས། ། སློང་བ་རྣམས་
ཀྱི་བགྲོད་བའི་མཆོག ། སྙན་སྨྲ་སྦྱིན་དང་ཚུལ་ཁྲིམས་ལྡན། ། བདག་ཉིད་ཆེ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 425
དེ་གང་ན་བཞུགས། ། བདག་མདུན་འཆི་བདག་ཉེར་འོང་གི། ། ཤི་བི་པ་
རྣམས་དུ་སྨྲས་སོ། ། ཐུགས་རྗེ་ཅན་དེ་མ་གཏོགས་པ། ། ང་ལ་ལུས་ཕྱེད་སུ་
ཞིག་སྟེར། ། དེ་ལྟར་ཞུམ་ཞིང་དམར་ལ་སྙིང་རྗེ་བའི་ཚིག་གིས་སྨྲ་ཞིང་རིམ་
གྱིས་རྒྱལ་པོའི་ཁབ་སྒོར་ཕྱིན་ཏོ། ། དེ་སྲོག་ཆགས་བརྒྱ་སྟོང་གྲངས་མེད་པ་
རྣམས་ཀྱང་ངོ་མཚར་དུ་གྱུར་ཏེ། དེའི་ཕྱི་བཞིན་རྗེས་སུ་འབྲང་ཞིང་ལྟའོ། །
དེའི་ཚེ་ལྷ་དང་ཀླུ་ལ་སོགས་པ་ཐམས་ཅད་རྒྱལ་པོ་དཔལ་གྱི་སྡེའི་ལུས་ལ་གནོད་
པཆེན་པོ་འབྱུང་བར་ཤེས་ནས་རབ་ཏུ་ངུ་ཞིང་ཆོ་ངེ་ཆེན་པོས་བཏབ་བོ། །
འཛམ་བུའི་གླིང་ཐམས་ཅད་དུའང་སྐར་མདའ་ལྟུང་བ་དང་ཕྱོགས་བསྲེག་པ་
དང་། བར་སྣང་ལ་ལྷ་རྣམས་ཀྱིས་རྔ་བརྡུང་བར་གྱུར་ཏོ། ། དེའི་ཚེ་སྔར་གྱི་
བྲམ་ཟེ་དེ་ལ་རྒྱལ་པོའི་བཙུན་མོ་བསླངས་པའི་རྐྱེན་གྱིས་འཇིག་རྟེན་དུ་མི་རུང་
བའི་ལྟས་བྱུང་ཞིང་སྐྱེས་བུ་དམ་བ་དག་འགག་པར་འགྱུར་རོ་སྙམ་དུ་འགྱོད་པར་
གྱུར་ཅིང་། རྒྱལ་བའི་འོད་ཀྱང་མྱུར་དུ་རྒྱལ་པོ་ལ་དབུལ་གྱི། སེམས་གདུང་བ་
མ་བྱེད་ཅིག་ཅེས་དབུགས་ཕྱུང་ནས་ཚིགས་སུ་བཅད་དེ་སྨྲས་པ། མིའམ་ཅི་ཡི་
ཚོགས་དང་ནགས་ཀྱི་ལྷ་རྣམས་དང་། ། ནམ་མཁར་གནས་པའི་ལྷ་རྣམས་ཀྱང་
ནི་སྨད་པར་བྱེད། ། ཟླ་བ་འོད་མེད་ཉི་མས་མུན་པ་སེལ་མི་བྱེད། ། དེ་རིང་
རོལ་མོ་བརྡུངས་ཀྱང་སྒྲ་མི་གྲག་པར་གྱུར། ། ཤིང་ཚོགས་མེ་ཏོག་འབྲས་བུར་
ལྡན་པ་འདི་རྣམས་ཀྱང་། ། རླུང་གིས་བསྐྱོད་པ་བཞིན་དུ་ས་ལ་ལྷུང་གྱུར་
ལ། ། ཇི་ལྟར་འཇིགས་ཤིག་རྩུབ་བའི་སྒྲ་ཀུན་གྲག་པས་ན། ། གྲོང་ཁྱེར་དག་
ཏུ་སྡུག་བསྔལ་མི་བཟད་འབྱུང་བར་གསལ། ། བཀྲ་མི་ཤིས་པའི་མཚན་མ་
ནི། ། ད་ལྟ་འདི་ན་རྣམས་མང་སྟེ། ། དེ་བས་བདག་ཅག་ཤིས་པ་ཡི། །
ཕྱོགས་སུ་འགྲོ་བ་ཤིན་ཏུ་རིགས། ། ཀྱེ་མ་བྲམ་ཟེའི་ཁྱེའུ་རྣམས་ངེས་པར་དེ་
རིང་རྒྱལ་པོའི་ཕོ་བྲང་ཨ་རི་ཤྩར་ཉེ་བར་འཚེ་བ་དང་གནོད་པའི་འཇིགས་པ་



426 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆེན་པོ་འབྱུང་བར་འགྱུར་རོ། ། གཞན་ཡང་སྐྱོ་བོའི་ཚོགས་ཆེན་པོ་རྣམས་ཀྱང་
ལྟས་ངན་པ་སྣ་ཚོགས་དེ་མཐོང་བས་སྐྲག་ཅིང་ཉམ་ཐག་པའི་སྒྲ་ཆོ་ངེ་ཆེན་པོས་
བཏབ་པ་དག་རྒྱལ་པོ་སྟེང་གི་ཁང་བཟང་ན་གནས་པས་ཐོས་པས། རིན་པོ་
ཆེའི་ཁྲི་ལས་བབས་ཏེ། སྟབས་བག་ཏུ་ཤེས་ལྡན་དག་འདི་ཅི་ཡིན་ཞེས་དྲིས་
ཤིང་བལྟས་པས། ལུས་ཕྱེད་གཅད་པའི་རོ་སྟོད་དེ་ལག་པ་གཡས་པ་བརྐྱང་
ནས་སྙིང་རྗེ་སྐད་དུ་འབོད་ཅིང་། རྒྱལ་བ་དང་ཚེ་སྤེལ་བ་བྱས་ནས་མིག་མཆི་
མས་གང་བཞིན་དུ་སྨྲས་པ། འཇིག་རྟེན་ལ་ཁྱོད་སྙིང་རྗེ་ཅན། ། གཞན་གྱིས་
སྡུག་བསྔལ་གྱིས་སྡུག་བསྔལ། ། ཉིད་ཀྱི་སྐུ་ཡི་ཕྱེད་སྩལ་བས། ། གཙོ་བོ་བདག་
ནི་སྐྱབ་ཏུ་གསོལ། ། ཞེས་སྨྲས་པ་དང་། བློན་པོའི་མཆོག་བློ་གྲོས་ཆེན་པོས་
སྨྲས་པ། ལྷ་འདི་ནི་མི་མ་ལགས་ཀྱི་ཤ་ཟ་སྟེ། མི་དག་ནི་རྐེད་པ་བཅད་ཀྱང་མི་
འཆི་བར་སྔོན་བཞིན་དུ་སྨྲ་བ་མི་སྲིད་དོ་ཞེས་སྨྲས་པ་དང་། བྲམ་ཟེ་ན་རེ། ཤི་
པི་པ་དག་མ་འཇིགས་ཤིག ། ང་ནི་ཤ་ཟ་མ་ཡིན་ཏེ་བྲམ་ཟེ་དབུལ་ཕོངས་པས་
རྒྱལ་པོ་ལ་ཟས་དང་ནོར་དག་བསླང་བའི་སླད་དུ་རང་གི་བུ་སྨད་བཞག་སྟེ་
འདིར་འོངས་པ་ན་ཉི་མ་ནུབ་ནས་སྒོ་བསྡམས་སོ། ། དེར་ནགས་ཁྲོད་ཞིག་ཏུ་
ཉལ་བ་ལས་ལམ་གྱིས་དུབ་པས་གཉིད་མཐུག་པོར་སོང་བ་ན་སོག་ལེ་ལྟ་བུ་མཆེ་
བ་རྣོན་པོ་ཡོད་པའི་སྟག་བྱུང་སྟེ་ལུས་ཀྱི་ཕྱེད་གཅད་ནས་ཟོས་སོ། ། དེར་སྡུག་
བསྔལ་དྲག་པོ་མྱོང་ཡང་སྔོན་གྱི་ལས་ཀྱིས་ནོན་པས་ཤི་བར་ནི་མ་གྱུར་ཏོ། ། དེ་
ལྟར་ཤིན་ཏུ་སྡུག་བསྔལ་བའི་ཚོར་བས་ཉེན་པའི་ཆོ་ངེས་བཏབ་པ་ན། ནམ་
མཁའ་ནས་སྒྲ་བྱུང་སྟེ་འདི་སྐད་དུ། མ་འཇིགས་མ་འཇིགས་བྲམ་ཟེ་མཆོག །
ཁྱོད་ཀྱི་ཚེ་ནི་རིང་བར་མཐོང་། ། གྲོང་ཁྱེར་ཤི་ཤར་མྱུར་སོང་ན། ། ཁྱོད་ནི་
ལེགས་པ་དག་ཏུ་འགྱུར། ། དེ་ན་ཀུན་སྟེར་རྒྱལ་པོ་ནི། ། དཔལ་གྱི་སྡེ་ཞེས་
རྣམ་གྲགས་པ། ། དེ་ཡི་ལུས་ཀྱི་ཕྱེད་བསླངས་ན། ། དེས་ནི་ངེས་པར་ཁྱོད་ལ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 427
སྟེར། ། ཞེས་ལྷ་རྣམས་ཀྱིས་སྨྲ་བ་ཐོས་ནས་དེར་བདག་འཚོ་རུ་རེ་བ་སྐྱེས་ཏེ།
ཟུག་ཀྱང་ཅུང་ཟད་ཆུང་དུ་སོང་ནས་འོང་བར་བརྩམས་པ་ན་ལུས་ཀྱི་སྨད་མེད་
པས་འགྲོ་མ་ནུས་ནས། ཉི་མ་ཤར་བ་དང་སྟེས་དབང་གིས་རང་གི་བུ་འདི་བཞི་
སླེབས་ནས་མྱ་ངན་བྱེད་པ་ན། བདག་གིས་ལྷའི་ཚིག་དེ་དག་བརྗོད་ནས་ཡི་
སོས་པར་བྱས་ཏེ། ཁྲི་ལ་བཏེག་ནས་འོངས་པའོ་ཞེས་ཟེར་ཞིང་། གདོང་མཆི་
མས་གང་བས་ཡང་རྒྱལ་པོ་ལ་སྨྲས་པ། རྒྱལ་པོ་ཆེན་པོ། བདག་ཉིད་དབུལ་
ཞིང་ངན་པ་དང་། ། རྒན་པ་དང་ནི་བྲམ་ཟེ་ཉིད། ། རང་གི་སྐུ་ཕྱེད་སྩལ་བ་
ཡིས། ། རྙེད་དཀའི་སྲོག་ནི་སྩལ་དུ་གསོལ། ། བདག་གི་སྲོག་ནི་སྒྲུབ་བྱེད་
པའི། ། སྦྱིན་པ་ཐུགས་རྗེས་སྩལ་དུ་གསོལ། ། དོན་གྱི་མཆོག་ཕྱིར་སྦྱིན་པ་
ནི། ། ཉིད་ཀྱི་སྐུ་ཕྱེད་སྩལ་དུ་གསོལ། ། ཞེས་པའི་ཚིག་ཐོས་པ་དང་། དེར་
བྱང་ཆུབ་སེམས་དཔའ་དེ་སྙིང་རྗེས་སེམས་འདར་ཞིང་བྱམས་པའི་ངག་གིས་
སྨྲས་པ། བྲམ་ཟེ་ཆེན་པོ་མ་འཇིགས་ཤིག ཁྱོད་ཀྱི་ལུས་རྫོགས་པ་དང་ཡིད་ལ་
རེ་བ་དག་རྫོགས་པར་བྱ་ཡིས། གཡོ་མེད་པའི་སེམས་ཀྱིས་ཁྱོད་ལ་ལུས་ཀྱི་ཕྱེད་
སྦྱིན་པར་བྱའོ་ཞེས་དེ་སླར་ཡང་ཚིགས་སུ་བཅད་པ། ཀྱེ་མ་རང་གི་ལུས་སློང་
བ། ། ཡུན་མི་རིང་བར་བལྟ་བར་བྱ། ། ང་ཡི་ཡན་ལག་བཏང་བ་ནི། །
དཀའ་བར་འགྱུར་བ་མ་ཡིན་ནོ། ། ཇི་ལྟར་ཡབ་ཀྱི་བུ་གཅིག་ང་ཡིན་ན། ། དེ་
ལྟ་ན་ཡང་ང་ཡི་ལུས་འདི་ཁྱེར། ། ལུས་འདི་བྱིན་པས་བྱང་ཆུབ་རྙེད་གྱུར་
ཅིང་། ། འགྲོ་འདི་ཤིན་ཏུ་སྡུག་བསྔལ་ལས་གྲོལ་ཤོག ། ཅེས་བརྗོད་དེ་ཡིད་
རབ་ཏུ་དགའ་བའི་མིག་གིས་བྲམ་ཟེ་དེ་ལ་བལྟས་ནས་ལུས་ཀྱི་ཕྱེད་ལེགས་པ་
སྦྱིན་ཀྱི། བར་ཆད་མེད་པར་ལེགས་པར་སོངས་ཤིག་ཅེས་བརྗོད་དེ། རང་གི་
འཁོར་དག་ལ་བོས་ནས། ཁྱེད་ཀྱིས་སོག་ལེ་རབ་ཏུ་རྣོ་བ་དག་ཁྱེར་ལ་ཤོག་ཅིག
དེ་ནས་བརྒྱ་བྱིན་གྱིས་ཀུན་ཏུ་རྨོངས་པར་བྱས་པའི་མི་ཞིག་གིས་སོག་ལེ་ཁྱེར་ཏེ་



428 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱུང་ངོ་། ། དེ་ནས་རྒྱལ་པོས་བློན་པོ་རྣམས་བོས་ཏེ། ཁྱེད་ཀྱིས་བྲམ་ཟེ་འདི་
འཆི་བདག་གིས་མ་ཁྱེར་བའི་གོང་དུ་ངའི་རོ་སྨད་འདི་མགྱོགས་པོར་ཆོད་ཅིག
ངསབྲམ་ཟེ་ལ་སྦྱིན་ནོ། ། དེ་ཐོས་པས་མི་ཐམས་ཅད་མྱ་ངན་གྱིས་ནོན་ཅིང་
རབ་ཏུ་ངུས་སོ། ། བློན་པོ་བློ་གྲོས་ཆེན་པོ་ནི་རྒྱལ་པོའི་རྐང་པ་ལ་འདྲ་སྟེ།
རྒྱལ་པོ་འདི་མི་སྲིད་དེ། ལུས་སོག་ལེས་བཅད་ན་ནི་རོར་འགྱུར་ལ། རོས་ནི་
བྲམ་ཟེ་ལའང་ཕན་ཐོགས་པ་མི་སྲིད་དོ། ། གཞན་གྱི་ཡན་ལག་བཅད་པ་གཞན་
ལ་འབྱར་བ་ག་ལ་སྲིད་ཀྱི་དོན་མི་གྲུབ་བཞིན་དུ་བདག་ཉིད་མ་གསོད་པར་ལུས་
མི་གཅད་དུ་གསོལ་ཞེས་པའི་ལན་དུ། བློ་གྲོས་ཆེན་པོ་ཐོངས་ཐོངས། ངས་
ནམ་ཞིག་བླ་ན་མེད་པའི་བྱང་ཆུབ་ཐོབ་ནས་སེམས་ཅད་ཐམས་ཅད་འཁོར་བ་
ལས་བསྒྲལ་བར་བྱའོ། ། དེ་བས་ན་ངའི་བྱང་ཆུབ་ཀྱི་བར་ཆད་མ་བྱེད་ཅིག
ཡུན་རིང་བོར་མཛའ་བས་འགྲོགས་པ་ཡང་ངེས་པར་འབྲལ་བ་འགྱུར་བ་འཇིག་
རྟེན་གྱི་རང་བཞིན་ནོ་ཞེས་སྨྲས་ནས། སོག་ལེ་ལ་བལྟས་ཏེ་སོག་ལེ་འདི་ནི་ངའི་
བྱང་ཆུབ་ཀྱི་གྲོགས་པོ་གཅིག་ཡིན་ནོ་སྙམ་དུ་སེམས་ཤིང་། བློན་པོ་དག་ལ་བྲམ་
ཟེ་འདི་སྲོག་དང་མ་འབྲལ་བ་ངའི་རྐེད་པར་ཆོད་ཅིག གལ་ཏེ་སྲོག་དང་བྲལ་
ན་བདག་གི་བསམ་པའི་འབྲས་བུ་མེད་པར་འགྱུར་རོ་ཞེས་སྨྲས་པས། བློན་པོ་
ཆེན་པོ་རབ་ཏུ་མྱ་ངན་གྱིས་གདུངས་པས་མིག་བཙུམས་ཏེ་ས་ལ་འགྱེལ་ཏོ། །
དེ་ནས་རྒྱལ་པོས་ཤིང་བཟོ་བ་གཉིས་བོས་ནས། བཞིན་བཟང་དག་ངའི་སྦྱིན་
པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་གྲོགས་གྱིས་ལ་ངའི་རོ་སྨད་ཆོད་ཅིག
དེར་དེ་གཉིས་ན་རེ། ལྷ་འདི་སྐད་གསུངས་པ་ནི་མི་རིགས་ཏེ། གཞན་གྱིས་ལྷ་
ལ་གནོད་པར་བགྱིད་ན་བདག་ཅག་གིས་བསྲུངས་ན་བདག་ཅག་གིས་ལུས་སོག་
ལེས་གཅོད་པ་རྔོ་མི་ཐོག་ལགས་སོ། ། གཞན་ཡང་ཐུགས་རྗེའི་བདག་ཉིད་ཅན་
འཛམ་བུ་གླིང་གི་སྐྱབས་སུ་གྱུར་པ་ཁྱེད་བཀྲོངས་ན་བདག་ཅག་ཀྱང་དམྱལ་བར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 429
ལྷུང་སྟེ། དེ་ལྟ་བུའི་སྡིག་པ་ལ་མི་སྦྱོར་རོ། ། ལྷས་སྨྲས་པ། བུ་དག་ངའི་བྱང་
ཆུབ་ཀྱི་བར་ཆད་མ་བྱེད་པར་ལུས་ཆོད་ལ་བྲམ་ཟེ་ལ་བྱིན་ཅིག ། དེ་ནས་བརྒྱ་
བྱིན་གྱིས་ཤིང་མཁན་གཉིས་རྨོངས་པར་བྱས་ཏེ། དེ་གཉིས་ཀྱིས་རྒྱལ་པོ་གན་
རྐྱལ་དུ་བསྐྱེལ་བ་དང་ས་ཆེན་པོ་རྣམ་པ་དྲུག་ཏུ་གཡོས། སྐྱེ་བོའི་ཚོགས་ཐམས་
ཅད་ནི་བརྒྱལ་བར་གྱུར། ངུ་བར་གྱུར། ལ་ལ་དག་ནི་བྲང་བརྡུང་ཞིང༌། སྐྲ་
བྱི་བར་གྱུར་ཏེ། ཀྱི་ཧུད་འཛམ་བུའི་གླིང་ཡོངས་སུ་ སྐྱོབ་པར་མཛད་པ།
སེམས་ཅན་ཐམས་ཅད་ཀྱི་གཉེན་བཤེས་སྙིང་རྗེའི་བདག་ཉིད་ཅན་འདི་ནི་མི་
རྟག་པའི་སྟོབས་མྱུར་ཆེས་སོ། ། མྱུར་ཆེས་སོ། ། ཀྱེ་མ་འཇིག་རྟེན་མུན་པར་
གྱུར་ཏོ། ། ཡང་སྨྲས་པ། ལྷ་བཟོད་པར་མཛོད་ལ་འཛམ་བུ་གླིང་གི་མགོན་
མེད་པར་མི་མཛད་དུ་གསོལ། བཙུན་མོ་དང་འཁོར་གྱི་ཚོགས་རྣམས་ལ་
གཟིགས་སུ་གསོལ། མགོན་པོ་ཁྱོད་ཀྱིས་རྣམ་ཀུན་ཏུ། ། སྲས་ལྟར་ཡོངས་སུ་
སྐྱབས་པ་རྣམས། ། ཁྱོད་བྲལ་མེ་ཡིས་ངེས་གདུངས་ནས། ། ལུས་ཅན་ཇི་ལྟར་
གནས་པར་འགྱུར། ། ཁྱོད་དང་བྲལ་ན་བདག་ཅག་ཀུན། ། ཤིན་ཏུ་འཆི་
བདག་དབང་དུ་འགྲོ། ། མགོན་པོ་ཁྱོད་དང་རྣམ་བྲལ་ན། ། བདག་ཅག་འཚོ་
བར་མི་ནུས་སོ། ། བཙུན་མོ་མྱ་ངན་གྱིས་གདུངས་དང་། ། སེམས་ཅན་གཅིག་
ཏུ་སྡུག་བསྔལ་ལ། ། ཐུགས་རྗེར་ལྡན་པ་ཐུགས་རྗེ་ཡིས། ། མི་དབང་དེ་ནི་
གཟིགས་སུ་གསོལ། ། མགོན་པོ་དཔའ་བོ་ཁྱེད་གཤེགས་ན། ། སུ་ཞིག་འཇིག་
རྟེན་སྐྱོང་བར་འགྱུར། ། དེ་ལྟར་སྙིང་རྗེ་རྗེ་ལྟར་ངུ་བ་ན། ། བྱང་ཆུབ་སེམས་
དཔས་སྨྲས་པ། ཁྱེད་ཅག་རྣམས་ཀྱི་མྱ་ངན་གྱིས་ཆོག་གི། ཡུན་རིང་པོར་སྡུག་
པ་དང་འགྲོགས་པ་རྣམས་ཀྱང་མཐར་ངེས་པར་འབྲལ་བ་ཆོས་ཉིད་ཡིན་གྱི།
ཁྱེད་ཅག་རྣམས་རྟག་ཏུ་དགེ་བའི་ཆོས་རྣམས་ལ་བག་ཡོད་པར་སྤྱོད་ཅིག་ཅེས་
དབུགས་ཕྱུང་ངོ་། ། དེ་ནས་བརྒྱ་བྱིན་གྱིས་རྨོངས་པར་བྱས་པའི་ཤིང་མཁན་



430 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གཉིས་ཀྱིས་བྱང་ཆུབ་སེམས་དཔའི་ལྟེ་བའི་ཐད་ནས་གཅོད་པ་ན། བློན་པོ་
དག་གིས་དེ་གཉིས་བཟུང་སྟེ་ཀྱི་ཧུད་ཁྱེད་གཉིས་ཀྱི་རྩོལ་བ་འདིས་ཅི་ཞིག་བྱ།
འདི་ལྟར་ཁྱེད་ཀྱིས་བྱམས་པའི་བདག་ཉིད་ཅན་འདི་གཏི་མུག་ཅན་ཁྱེད་ཀྱིས་ཇི་
ལྟར་གསད་པར་སྤྲོ། ཁྱེད་ཅག་གཉིས་ལ་ས་ཆེན་པོ་འདིའི་མི་དང་མི་མ་ཡིན་པ་
དག་གིས་ཇི་ལྟར་ཆད་པས་མི་གཅད། འདི་ལྟ་བུའི་ལས་བྱེད་པ་ཁྱེད་ཀྱི་ལུས་
དུམ་བུ་སྟོང་དུ་ཇི་ལྟར་མི་གཏུབ། ཁྱེད་གཉིས་རང་གི་ལས་ཀྱིས་དམྱལ་བར་ཇི་
ལྟར་མི་ལྟུང་། གཏི་མུག་ཅན་ཁྱེད་གཉིས་བདག་ཉིད་ཆེན་པོ་འདིས་བུ་བཞིན་
མ་བསྐྱངས་སམ་ཞེས་སྨྲ་ཞིང་། ཡང་ལག་པ་གཉིས་སོག་ལེ་ལ་འཇུས་ནས། ཀྱི་
ཧུད་ལྷ་ཀྱི་ཧུད་ལྷ་ཞེས་སྨྲ་ཞིང་། མཆི་མ་འཛགས་པས་བྱང་ཆུབ་སེམས་དཔའི་
ལུས་གཤེར་བར་བྱས་སོ། ། དེར་བྱང་ཆུབ་སེམས་དཔས་སྨོན་ལམ་དུ་མ་བཏབ་
སྟེ་སྨྲས་པ། བུ་ཞོག་ཞོག མྱ་ངན་མ་བྱེད། འདུས་པའི་མཐའ་འབྲལ་བ་ཆོས་
ཉིད་ཡིན་གྱི་མྱ་ངན་མ་བྱེད་ཅིག ། འདི་ལྟར། བསགས་པ་ཀུན་གྱི་མཐའ་
འཛད་ཅིང་། ། བསློངས་པའི་མཐའ་ནི་འགྱེལ་བར་འགྱུར། ། ཕྲད་པའི་
མཐའ་ནི་འབྲལ་བ་སྟེ། ། གསོན་བའི་མཐའ་ནི་འཆི་བ་ཡིན་དེའི་ཕྱིར་ཁྱེད་ཀྱིས་
ངའི་ལུས་སྟེར་བ་ལ་བར་ཆད་མ་བྱེད་ཅིག ཁྱེད་ཉོན་ཅིག སྔོན་བྱུང་བ་ན་
ཡང་ངའི་ལུས་སློང་བ་བྱུང་བ་ན། ལྷ་མོ་ཞིག་གིས་བར་ཆད་བྱས་པས་ངའི་བླ་ན་
མེད་པའི་བྱང་ཆུབ་ལས་ཉམས་ཤིང་། ལྷ་མོ་དེས་ཀྱང་མི་དགེ་བའི་ཆོས་བསྐྱེད་
དོ། ། དེ་ལྟར་ལྷ་མོས་བར་ཆད་བྱས་པ་མིན་ན་ནི་ངས་བླ་ན་མེད་པའི་བྱང་ཆུབ་
མྱུར་པོར་བརྙེས་པ་ལས་བྱས་པས་ད་དུང་མ་ཐོབ་བོ། ། གཞན་ཡང་ས་ཕྱོགས་
འདིར་སྟག་མོ་བཀྲེས་པའི་སྡུག་བསྔལ་གྱིས་ཉེན་པ་ན། བདག་ཉིད་སྙིང་རྗེའི་
དབང་དུ་སོང་པའི་ཡིད་ཀྱིས་དེ་དག་བསྐྱབ་པའི་ཕྱིར་བདག་གི་ལུས་བཏང་བས་
བསྐལ་པ་བཞི་བཅུའི་སྡིག་པ་བསྙིལ་བར་བྱས་སོ། ། གཞན་ཡང་བློ་གྲོས་ཆེན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 431
པོ། ། ཨ་རི་ཤའི་རྒྱལ་པོ་རྒན་པོར་གྱུར་པ་ན་རང་གི་མིག་གཉིས་ཀྱང་འཕྲལ་དུ་
ཕྱུང་སྟེ་བྱིན་ནོ། ། དེས་ན་ངས་བླ་ན་མེད་པའི་བྱང་ཆུབ་བརྙེས་པ་ན་འགྲོ་བ་
རྣམས་འཁོར་བའི་སྡུག་བསྔལ་ལས་བསྒྲལ་བར་བྱའོ། ། དེ་ནས་བློ་གྲོས་ཆེན་
པོས་བྱང་ཆུབ་སེམས་དཔའི་རྫུ་འཕྲུལ་ཆེན་པོར་ཤེས་ནས་དད་པ་ཆེན་པོ་སྐྱེས་ཏེ་
ཅང་མི་སྨྲ་པར་འདུག་གོ ། ཡང་བསམ་པ། འདི་ནི་འཇིག་རྟེན་ཀུན་གྱི་
ཕ། ། སེམས་ཅན་ཀུན་ལ་ཕན་བྱེད་པ། ། དུས་ཀྱི་འཁོར་ལོས་བཅོམ་ནས་
ནི། ། རྒྱལ་པོ་ཆེན་པོ་མེད་པར་འགྱུར། ། གང་ཕྱིར་མི་བཟད་དུས་འདིར་
ནི། ། རྣམ་པ་སྟོང་དུ་མ་གས་པ། ། སྙིང་གི་བདག་ཉིད་ཆེན་པོ་འདི། ། རྡོ་རྗེ་
ཆེན་པོར་གྱུར་ཏམ་ཅི། ། ཤིས་པའི་དུས་ནི་ཤིན་ཏུ་འདས། ། མི་བཟད་དུས་
ནི་ཉེ་བར་གནས། ། ཤེས་རབ་ལྡན་ནི་མང་པོ་དང་། འཇིག་རྟེན་དག་ཀྱང་
བརླག་པར་གྱུར། ། ངེས་པར་ཡུན་ནི་མི་རིང་བར། ། རྒྱལ་པོ་སེང་གེ་མེད་
པར་འགྱུར། ། དྲི་མེད་མི་ཡི་ཉི་མ་འདི། ། ཤིན་ཏུ་རྙེད་དཀའ་དེང་ནུབ་
འགྱུར། ། སེམས་ཅན་ཀུན་ལ་ཕན་པ་ཡི། ། རྒྱལ་པོ་ཆེན་པོ་འདི་མེད་དོ། །
ཕྱི་ནས་འཇིག་རྟེན་མི་སྣང་ན། ། སུ་ཞིག་འཇིག་རྟེན་སྐྱོང་བར་འགྱུར། ། དེ་
ནས་ལྷའི་དབང་པོས་རྨོངས་པར་བྱས་པས་མྱ་ངན་ཆུང་བར་གྱུར་ཏོ། ། བྱང་
ཆུབ་སེམས་དཔའ་ཡང་ཤིང་མཁན་གཉིས་ལ་བསྐུལ་ཏེ། ། དེ་དག་གིས་ཀྱང་
རྐེད་པ་ནས་དྲས་པའི་ཚེ། ། བྱང་ཆུབ་སེམས་དཔའ་ནི་བྱང་ཆུབ་ཏུ་སྨོན་ལམ་
བཏབ་སྟེ། རབ་ཏུ་དགའ་བའི་སེམས་ཀྱིས་ཅང་མི་སྨྲ་བར་གནས་སོ། ། དེ་
ནས་བྱང་ཆུབ་སེམས་དཔའི་ལུས་ལྟེ་བ་ནས་གཅད་པའི་ཁྲག་གིས་སའི་ཕྱོགས་
ཁྱབ་པ་ན་ལྷ་མི་ཐམས་ཅད་ཉམ་ཐག་པའི་ངུར་མོའི་འབོད་ཅིང་། རབ་ཏུ་
བརྒྱལ་ཏེ་འགྱེལ་ལོ། ། དེ་ནས་བྱང་ཆུབ་སེམས་དཔའ་ནི་དེ་ལྟ་བུའི་ཚོར་བ་
དྲག་པོ་དག་ཀྱང་བཟོད་པར་བྱས་ནས་སྙིང་བརྩེ་བའི་ཡིད་ཀྱིས་བྲམ་ཟེ་ལ་ལྟ་



432 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞིང་བདག་གིས་བྱང་ཆུབ་ཐོབ་བའི་ཕྱིར་དུ་བརྩོན་འགྲུས་ཅུང་ཟད་བྱས་པ་ལ།
འདི་ལྟ་བུ་སྡུག་བསྔལ་དུ་ཚོར་ན་སེམས་ཅན་དམྱལ་བའི་སྡུག་བསྔལ་བཟོད་པར་
ལྟ་ག་ལ་ནུས། དེ་བས་ན་བདག་གིས་འདི་ལྟ་བུའི་སྡུག་བསྔལ་ཅན་ཐམས་ཅད་
བསྐྱབ་པར་བྱའོ། ། སེམས་ཅན་སྡུག་བསྔལ་ཅན་ཐམས་ཅད་ཐར་པར་བྱའོ་
ཞེས་ སེང་གེའི་སྒྲ་བསྒྲགས་ནས་རང་གི་སེམས་སྤྲོ་བསྲིང་བའི་ ཕྱིར་སྨྲས་པ།
འཇིག་རྟེན་དུ ཁ་ལྟོས་ལ་ཡིད་ཁྱོད་སྐྱོ་སྤོངས་ཏེ། ། ཤིན་ཏུ་བརྟན་པ་རྒྱ་ཆེ་
ཉིད་དུ་བསྐྱེད་པར་གྱིས། ། འགྲོ་བ་སྐྱེ་རྒ་ན་འཆིའི་སྡུག་བསྔལ་གྱིས་གདུངས་
པའི། ། འདི་ན་སྐྱབས་གྱུར་ཡིན་གྱི་བཟོད་ཉིད་བརྟན་པར་གྱིས། ། དེ་ལྟར་
སྨྲས་ཏེ། ཀྱེ་མ་འཁོར་བའི་སྡུག་བསྔལ་ལ་སྤྱོད་པའི་སེམས་ཅན་རྣམས་སྡུག་
བསྔལ་ལས་ཐར་པར་གྱུར་ཅིག དེ་ལྟར་སེམས་བསྐྱེད་མ་ཐག་ཏུ་ཚོར་བ་རྒྱུན་
ཆད་པར་གྱུར་ཏོ། ། དེར་ཅི་སོག་ལེ་དེ་གཞན་གྱིས་བཏོན་པར་མ་གྱུར་གྲང་
སྙམ་སྟེ་བལྟས་ཤིང་ཡིད་མི་དགའ་བར་གྱུར་པ་ན། བྲམ་ཟེ་ན་རེ། ཉམ་ཆུང་
ནད་པ་ཇི་བཞིན་དུ། ། རྒྱལ་པོ་ཅི་ཕྱིར་ལྟ་བར་བྱེད། ། བདག་གི་ལུས་ཕྱེད་
བཅད་ན་ཡང་། ། སེམས་ནི་མི་འདར་པ་ལ་ལྟོས། ། ཁྱེད་ནི་ཐམས་ཅད་སྟེར་
བ་ཞེས། ། ས་སྟེང་ཀུན་ཏུ་གྲགས་པ་ལ། ། འགྱོད་པར་བྱེད་པ་མི་རིགས་
ཏེ། ། ཁྱོད་ཚིག་བརྫུན་དུ་མ་གྱུར་ཏམ། ། ཞེས་པའི་ལན་དུ། བྲམ་ཟེ་ཆེན་པོ་
དོན་དེའི་ཕྱིར་ངའི་ལུས་འདར་བ་མ་ཡིན་ལ་འགྱོད་པར་གྱུར་པ་འགའ་ཡང་མེད་
དོ། ། འོན་ཀྱང་སོག་ལེ་འདི་ཚབས་ཆེར་ཞུགས་ཀྱང་མ་ཆོད་པས་ངའི་སྦྱིན་པ་
རྫོགས་པར་མི་འགྱུར་གྲང་། ང་ལ་སློང་བའི་རེ་བ་རྫོགས་པར་མི་འགྱུར་གྲང་
ཞེས་སེམས་ཤིང་། སོག་ལེས་དྲག་ཏུ་གཅོད་པར་འདོད་པ་ཡིན་ནོ་ཞེས་སྨྲས་
པས་ཅང་མི་སྨྲའོ། ། དེ་ནས་རོ་སྨད་གཅད་མ་ཐག་ས་ལ་བཞག་པས་ས་ཀུན་
རབ་ཏུ་གཡོས་སོ། ། དེ་ནས་བྱང་ཆུབ་སེམས་དཔའ་ནི་རང་གི་ལུས་བཅད་བའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 433
སྡུག་བསྔལ་མི་སེམས་པར། ཤིང་མཁན་གཉིས་ལ། རིགས་ཀྱི་བུ་ཁྱེད་གཉིས་
ཀྱིས་རོ་སྨད་དེར་རིངས་པར་བྲམ་ཟེའི་ལུས་སྦྱོར་ཅིག དེས་སྦྱར་བ་དང་དེའི་
མོད་ལ་འབྱར་ཏེ་རྨ་ཡང་མེད་པར་གྱུར་ནས་ལྡང་བ་དང་འཆག་པ་དང་བྱང་
ཆུབ་སེམས་དཔའ་སྤྲོ་བ་བསྐྱེད་པའི་ཕྱིར་རྣམ་འཕྲུལ་དུ་མ་བྱེད་དོ། ། རྒྱལ་པོ་
རབ་ཏུ་དགའ་ཞིང་བདག་མངོན་པར་སངས་རྒྱས་ནས་བྲམ་ཟེ་འདི་འཁོར་བའི་
སྡུག་བསྔལ་ལས་བསླང་སྟེ། མྱ་ངན་ལས་འདས་པའི་ས་ལ་འགོད་པར་གྱུར་
ཅིག་ཅེས་བརྗོད་དེ། བྱུང་ཆུབ་སེམས་དཔའ་ཚོར་བ་དྲག་པོས་གདུངས་པ་དང་
ཡིད་ཀྱིས་བྱང་ཆུབ་ཏུ་སྨོན་ལམ་བཏབ་སྟེ་མིག་བཙུམས་ནས་བརྒྱལ་བས་གནས་
སོ། ། དེ་ནས་ལྷའི་དབང་པོས་དེ་མ་ཐག་ཏུ་བྱང་ཆུབ་སེམས་དཔའི་ལུས་ལ་
འཕྲལ་དུ་སྟོབས་བསྐྱེད་པ་དང་འཚོ་བའི་སྨན་གྱིས་ཡང་དག་པར་གསོས་སོ། །
དེའི་ཚེ་ནམ་མཁའ་ལས་ལྷའི་མེ་ཏོག་གི་ཆར་འབབ་པ་དང་། ས་གཡོ་བ་ལ་
སོགས་པའི་ལྟས་སྣ་ཚོགས་པ་བྱུང་ངོ་། ། སྐྱེ་བོ་རྣམས་ཀྱིས་དེ་མཐོང་ནས། ཀྱེ་
མ་ལྷ་བསད་པ་ནི་སྡུག་བསྔལ་ལོ་ཞེས་ཟེར་རོ། ། དེ་ནས་ལྷའི་དབང་པོ་ཡང་
རབ་ཏུ་ངོ་མཚར་དུ་གྱུར་ཏེ་བྲམ་ཟེའི་གཟུགས་མི་སྣང་བར་བྱས་ནས་རང་གི་
ལུས་སུ་བྱས་ནས་སྨྲས་པ། རྒྱལ་པོ་ཆེན་པོ་བདག་ནི་བྲམ་ཟེ་མ་ལགས་ཤིང་།
ལྷའི་དབང་པོ་བརྒྱ་བྱིན་ལགས་ཏེ། ཁྱོད་ཀྱི་བརྩོན་འགྲུས་བརྟན་པ་ནི་ཀྱེ་མ་ཧོ་
ངོ་མཚར་རོ། ། རང་གི་ལུས་བྱིན་པ་ལ་སེམས་མི་ལྡོག་པ་ནི་ལེགས་སོ། ། ཁྱོད་
ཀྱི་བརྩོན་འགྲུས་འདི་ཅི་ཞིག་དོན་དུ་གཉེར། ཀོའུ་ཤི་ཀ་བླ་ན་མེད་པའི་བྱང་
ཆུབ་བོ། ། སྨྲས་པ། ཁྱོད་ཀྱིས་རང་གི་ལུས་བཏང་བ་ལས་སེམས་གཞན་དུ་
འགྱུར་བ་དང་འགྱོད་པར་མ་གྱུར་ཏམ། ཀོའུ་ཤི་ཀ་འགྱོད་པ་མེད་དོ། ། སྨྲས་
པ། དེ་ཅིས་ཤེས། ཀོའུ་ཤི་ཀ་དེའི་ཕྱིར་ངའི་ལུས་ཀྱི་ཕྱེད་བཅད་པ་འདི་གནས་
ཇི་ལྟ་བ་བཞིན་དུ་ཞོག་ཅིག དེ་བཞག་པ་དང་སེམས་ཅན་ཐམས་ཅད་ལ་



434 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱམས་པ་སྔོན་དུ་བཏང་སྟེ། བདེན་པ་གསོལ་བའི་ཚིགས་སུ་བཅད་པ། ཇི་
ལྟར་བྱང་ཆུབ་འདོད་གྱུར་ནས། ། སྙིང་རྗེས་ལུས་ནི་བཏང་བ་ལ། ། སེར་སྣ་
མེད་ཅིང་ཞུམ་མེད་དེ། ། དེང་ནི་འགྱོད་པར་གྱུར་པ་མེད། ། འགྱོད་པའི་
སེམས་ཀྱང་མེད་གྱུར་ན། ། བདེན་ཚིག་འདི་དག་ལེགས་བྱས་པས། ། བརྒྱ་
བྱིན་དེང་ནི་ང་ཡི་ལུས། ། འདི་ནི་སྔོན་གྱི་ཇི་བཞིན་དུ། ། དབང་པོ་མ་ལུས་
རྫོགས་གྱུར་ཅིག ། ཚིགས་སུ་བཅད་པ་དེ་སྨྲས་པའི་རྗེས་ཐོགས་ཉིད་ལ་བྱང་
ཆུབ་སེམས་དཔའི་ལུས་སྔོན་གྱི་ཇི་ལྟ་བ་བཞིན་དུ་གྱུར་ཏོ། ། ལྷ་རྣམས་ཀྱང་མེ་
ཏོག་གི་ཆར་འབེབས་ཤིང་། ཅ་ཅོ་དང་ག་ཞའི་སྒྲ་སྒྲོགས་སོ། ། མི་ཐམས་ཅད་
ཀྱང་སྲོག་སྟོར་བ་ལས་རྙེད་པ་ལྟར་དགའ་ཞིང་མཆོག་ཏུ་ངོ་མཚར་སྐྱེས་ཏེ། ཀྱེ་
མ་ཁྱོད་ནི་སླར་འཚོ་བའི། ། ངོ་མཚར་དག་ནི་བལྟ་བར་བགྱི། ། ས་དང་
ནགས་སུ་བཅས་པ་ཡི། ། འཇིག་རྟེན་འདི་ནི་སྐལ་བར་ལྡན། ། དེ་ནས་ལྷའི་
དབང་པོས་སྤྲོ་བ་བསྐྱེད་པའི་ཕྱིར་རྒྱལ་པོ་ཆེན་པོ་ཁྱོད་ཀྱི་བློ་ཤིན་ཏུ་དེས་པ་དང་།
སྨོན་ལམ་མི་འགྱུར་བ་དང་། ཁྱེད་ཀྱིས་སེམས་ཅན་ལ་སྙིང་རྗེ་ཆེན་པོས་རྗེས་སུ་
ཞུགས་པ་ནི་ལེགས་སོ་ལེགས་སོ། ། ཁྱོད་ཀྱི་འབད་པ་འདི་རིང་པོ་མི་ཐོགས་
པར་བྱང་ཆུབ་ཐོབ་པར་འགྱུར་རོ། ། ཀྱེ་མ་ཁྱོད་ནི་བརྩོན་པ་དྲག ། བརྟན་པ་
ཉིད་ཀྱང་བླ་ན་མེད། ། ཀྱེ་མ་སེམས་ཅན་ལ་སྙིང་བརྩེ། ། ཀྱེ་མ་བྱང་ཆུབ་ལ་
ཡིད་བརྟན། ། ཀྱེ་མ་འདི་ཡི་འཇིག་རྟེན་འདི། ། མགོན་པོ་ཁྱོད་ཀྱིས་སྐྱོང་གྱུར་
ཏེ། ། སྡུག་བསྔལ་ཆེན་པོ་དྲག་འཇིགས་ལས། ། ཡང་དག་མྱ་ངན་འདའ་བར་
མཛད། ། ཅེས་བརྗོད་ཅིང་བཟོད་པར་གསོལ་ཏེ་མི་སྣང་བར་གྱུར་ཏོ། ། བྲམ་
ཟེས་ཀྱང་རྒྱལ་བའི་འོད་སླར་ཕུལ་ལོ། ། དེའི་ཚེ་དཔལ་གྱི་སྡེ་ང་ཡིན་ནོ། །
རྒྱལ་བའི་འོད་ནི་གྲགས་འཛིན་ནོ། ། བློ་གྲོས་ཆེན་པོ་ནི་ཤཱ་རིའི་བུའོ། ། བརྒྱ་
བྱིན་ནི་གཟུགས་ཅན་སྙིང་པོའོ། ། རིའི་དྲང་སྲོང་ནི་མོའུ་གལ་ལོ། ། ཤིང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 435
མཁན་གཉིས་ནི་ལྷ་སྦྱིན་དང་ཀོ་ཀ་ལི་ཀའོ་ཞེས་གསུངས་སོ། །
འདིར་འཁོར་བའི་སྡུག་བསྔལ་དག་ནི་ཇི་ལྟ་བུ་ཞེ་ན། འཁོར་བའི་
གནས་ལུགས་དང་། དེའི་རང་བཞིན་ནོ། ། གནས་ལུགས་ལ་གཉིས། ཕྱི་
སྣོད་ཀྱི་འཇིག་རྟེན་དང་། ནང་བཅུད་ཀྱི་སེམས་ཅན་ནོ། ། དེ་ལ་སྣོད་ནི་གཞི་
གཅིག་བསྟན་པས་ཐམས་ཅད་ཤེས་པར་འགྱུར་ཏེ། དེའི་ཕྱིར་སྟོང་གསུམ་འདི་
འཆགས་པ་དང་། གནས་པ་དང་། འཇིག་པ་དང་། སྟོངས་པར་འགྱུར་བ་
བསྟན་པར་བྱའོ། ། དེ་ཡང་ཏིང་ངེ་འཛིན་གྱི་རྒྱལ་པོ་ལས། ནམ་ཞིག་འཇིག་
རྟེན་འདི་ནི་བྱུང་བ་དང༌། ། འཇིག་རྟེན་ཐམས་ཅད་ནམ་མཁར་གྱུར་པའི་
ཚེ། ། འདི་ལྟར་སྔོན་བཞིན་ཕྱིས་ཀྱང་དེ་བཞིན་ཏེ། ། ཆོས་རྣམས་ཐམས་ཅད་
དེ་བཞིན་ཤེས་པས་གྱིས། ། ཞེས་གསུངས་ལ། དེ་དག་གི་ཡུན་གྱི་ཚད་ཀྱང་
བར་བསྐལ་ཉི་ཤུ་སྟེ། ཀུན་ལས་བཏུས་ལས། བར་གྱི་བསྐལ་པ་ཉི་ཤུར་ནི་
འཇིག་རྟེན་འཇིག་གོ། ། བར་གྱི་བསྐལ་ཉི་ཤུར་ནི་ཞིག་ནས་འདུག་གོ། ། བར་
གྱི་བསྐལ་བ་ཉི་ཤུར་ནི་འཇིག་རྟེན་འཆགས་སོ། ། བར་གྱི་བསྐལ་པ་ཉི་ཤུར་ནི་
ཆགས་ནས་འདུག་གོ་ཞེས་གསུངས་སོ། ། དེ་ལ་འདིར་འཇིག་རྟེན་འཆགས་པ་
ནས་བརྗོད་ན། ཐོག་མར་ནམ་མཁའ་ལ་བརྟེན་པའི་གནས་ གཞན་རྣམས་
འཆགས་ཏེ། དེའང་འཇིག་རྟེན་སྔ་མ་དག་འཇིག་པའི་ཚེ་ཐོག་མར་མེས་བཤིག་
པཡིན་ན་ནི་ཚངས་ཆེན་ནས་འཐབ་བྲལ་གྱི་བར་གྱི་ནམ་མཁའ་ལ་བརྟེན་པ་
བདུན་འཆགས་ལ། ཐོག་མ་ཆུས་བཤིག་པ་ཞིག་ཡིན་ན་འོད་གསལ་ནས་འཐབ་
བྲལ་གྱི་བར་དུ་བཅུ་འཆགས་སོ། ། ཡང་དང་པོ་རླུང་གིས་བཤིག་པ་ཡིན་ན་ནི་
དགེ་རྒྱས་ནས་འཐབ་བྲལ་གྱི་བར་དུ་ནམ་མཁའ་ལ་ བརྟེན་པ་བཅུ་ གསུམ་
འཆགས་སོ་ཞེས་འཇིག་རྟེན་བསྟན་པ་ལས་འབྱུང་ངོ༌། ། ཡང་འོག་གཞི་ལ་
བརྟེན་པ་ རྣམས་ ནི་ དཀྱིལ་ འཁོར་ གསུམ་ ནས་ འཆགས་ ཏེ། མཛོད་ ལས།



436
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
-
འཆགས་པ་དང་པོ་རླུང་ནས་ནི། ། ཞེས་པས། སེམས་ཅན་རྣམས་ཀྱི་ལས་ཀྱི་
དབང་གིས་འོག་ཏུ་ནམ་མཁའ་ལ་རྟེན་པའི་རླུང་འཆགས་ཏེ། ཚད་ཇི་ལྟ་བུ་ཞེ་
ན། རླུང་གི་དཀྱིལ་འཁོར་རྔམས་སུ་ནི། ། ས་ཡ་དྲུག་འབུམ་གྲངས་མེད་
དོ། ། དེ་ལྟ་བུའི་རླུང་གི་དཀྱིལ་འཁོར་དེ་ལ་སྲེད་མེད་བུའི་མདའི་ཤུགས་ཀྱིས་
ཀྱང་དབུག་པར་མི་ནུས་སོ། ། དེའི་སྟེང་གི་ནམ་མཁའ་ལ་སྤྲིན་ཆེན་པོ་འདུས་
ནས་དེ་ལས་ཆར་ གྱི་ རྒྱུན་ གཉའ་ ཤིང་ཙམ་བབས་ནས་ཆུའི་དཀྱིལ་འཁོར་
འཆགས་ཏེ། དེའང་། དྲི་ཞིམ་མངར་དང་འཇམ་པ་དང་། ། ཡང་དང་
དྭངས་དང་གཙང་བ་དང་། ། འཐུངས་སམ་འཐུང་བར་བྱེད་པ་ན། ། ལྟོ་ནད་
མགུལནད་མི་འབྱུང་ངོ་། ། དེ་ལྟར་བུའི་ཆུ་བོ་ཡན་ལག་བརྒྱད་དང་ལྡན་པ་
དག་འོག་ཏུ་མི་འབོ་སྟེ་རླུང་གིས་བཏེག་ལ་ལོགས་སུ་མི་འབོའོ། ། སའི་དངོས་
གཞི་ལས། འོག་གཞིར་གནས་པའི་རླུང་གིས་ཆུ་ཐུར་དུ་མི་འབོ་ལ་གློ་ན་གནས་
པའི་རླུང་གིས་ཕན་ཚུན་མི་འཕོ་ཞེས་མཐའ་སྐོར་དང་བཅས་པ་བཤད་ལ།
མཛོད་འགྲེལ་ལས། ཆུ་སེམས་ཅན་གྱི་དབང་གིས་ཐད་ཀར་མི་འབོ་སྟེ། ཟས་
མ་ཞུ་བ་ལོང་དུ་མི་ལྟུང་བ་བཞིན་ནོ་ཅེས་ཟླུམ་པོར་བཤད་དོ། ། དེའི་ནང་དུ་
སེམས་ཅན་རྣམས་ཀྱི་ལས་ལས་གྲུབ་པའི་རླུང་དག་ཞུགས་ཏེ། དེས་ཕན་ཚུན་
ཀུན་ཏུ་དཀྲུགས་པ་ལས་འོ་མ་བསྐོལ་བའི་སྤྲིས་མ་འཆགས་པ་ལྟར་ཆུ་དེའི་དུ་
གསེར་གྱི་གཞི་ཟླུམ་པོ། ། མཐའ་སྐོར་ནི་ཆུའི་དཀྱིལ་འཁོར་དང་མཉམ་པ་སྟེ།
མཛོད་ལས། ཆུ་དང་གསེར་གྱི་དཀྱིལ་འཁོར་ནི། ། ཐད་ཀར་འབུམ་ཕྲག་བཅུ་
གཉིས་དང་། ། སྟོང་ཕྲག་གསུམ་དང་བརྒྱ་ཕྲག་ནི། ། ཕྱེད་དང་ལྔ་རྣམས་ཁོ་
ནའོ། ། ཁོར་ཡུག་ ཏུ་ནི་སུམ་འགྱུར་ཏེ། ། ས་ཡ་གསུམ་དང་འབུམ་ཕྲག་
དྲུག ། ཁྲི་དང་སུམ་བརྒྱ་ལྔ་བཅུའོ། ། ཆུ་རྔམས་འབུམ་ཕྲག་བཅུ་གཅིག་
དང་། ། སྟོང་ ཕྲག་ དག་ ནི་ ཉི་ ཤུའོ། ། ཕྱིས་ ནི་ ཆུ་ རྔམས་ འབུམ་ ཕྲག་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 437
བརྒྱད། ། ལྷག་མ་དག་ནི་གསེར་དུ་འགྱུར། ། འདི་དག་སའི་དངོས་གཞི་ལས་
ནི་དུས་མཉམ་དུ་འཆགས་པར་ཡང་བཤད་དོ། ། དེའི་སྟེང་དུ་ནམ་མཁའ་ལས་
ཁམས་སྣ་ཚོགས་ཅན་གྱི་སྤྲིན་འདུས་ནས་ཆར་གྱི་རྒྱུན་བབས་ཏེ་ཆུས་ཁེངས་པ་
ལས་སེམས་ཅན་གྱི་ལས་ལས་གྲུབ་པའི་རླུང་རི་རབ་དང་། རི་བདུན་དང་།
གླིང་བཞི་ཁོར་ཡུག་དང་བཅས་པའི་དབྱིབས་ཅན་བྱེ་བ་ཕྲག་བརྒྱ་ཆུའི་ནང་དུ་
ཞུགས་ཏེ་དཀྲུགས་པ་ལས་བྱུང་བའི་བཅུད་དང་པོ་ལ། རི་རབ་དང་། གཉིས་
པ་ལ་གསེར་གྱི་རི་བདུན་དང་། གསུམ་པ་ལ་གླིང་བཞི་ཁོར་ཡུག་དང་བཅས་པ་
བྱེ་བ་ཕྲག་བརྒྱ་བརྒྱ་འཆགས་ཏེ། རི་བོ་རྣམས་ནི་གྲུ་བཞི་པ། ཤར་ཤེལ། ལྷོ་
བཻཌཱུརྱ། ནུབ་པདྨ་རཱ་ག་དམར་པོ། བྱང་གསེར་ལས་གྲུབ་པ་སྟེ། དེའི་དབང་
གིས་ནམ་མཁའི་མདོག་རྣམས་ཀྱང་དེའི་ཁ་དོག་ཏུ་འགྱུར་རོ། ། གསེར་གྱི་རི་
བདུན་ནི་གསེར་རོ། ། ཁོར་ཡུག་ནི་ལྕགས་ལས་གྲུབ་པ་སྟེ་ནག་པོའོ། ། དེ་ལ་
ལྷུན་པོ་ ནི་ ཆུ་ མཚམས་ མར་ བཅད་ ཀྱང་ གྲུ་ བཞི། ཡར་ བཅད་ ཀྱང་ གྲུ་
བཞིའོ། ། དེ་ལ་བང་རིམ་བཞི་ཡོད་པའི་བར་གྱི་ཐག་ནི་དཔག་ཚད་སྟོང་ཕྲག་
བཅུ་སྟེ། ཆུ་མཚམས་ནས་སྟོང་ཕྲག་བཞི་ཁྲི་ན་བང་རིམ་བཞི་པ་ཡོད། དེ་
བཞིན་དུ་སུམ་ཁྲི་ན་གསུམ་པ། ཉི་ཁྲི་ན་གཉིས་པ། ཁྲི་ན་དང་པོའོ། །
དཔངས་ནི་བང་རིམ་བཞི་པ་ལ་སྟོང་ཕྲག་བཅུ་དྲུག གསུམ་པ་ལ་བརྒྱད།
གཉིས་པ་ལ་བཞི། དང་པོ་ལ་གཉིས་སོ། ། ཁ་ཆེ་དགེ་འདུན་བཟང་པོ་ནི་བྱང་
ཆུབ་ཆེན་པོའི་མཆོད་རྟེན་ནང་དུ་ཞུམ་ནས་བརྒྱད། ཁྲིས་འཁོར་བའི་རྩེ་མོ་
བསྙུངས་མོར་འདོད་དོ། ། དེ་ལ་བརྟེན་པ་ནི་དབྱིག་གཉེན་གྱིས་བང་རིམ་བཞི་
ལ་རིམ་པ་བཞིན་གཞོང་ཐོགས་ཕྲེང་ཐོགས་རྟག་མྱོས་རྒྱལ་ཆེན་བཞི་གནས་ལ།
རི་བདུན་ལ་དེ་དག་གྲོང་དང་གྲོང་བརྡལ་ལ་སོགས་བའི་དཔུང་ཚོགས་ཆེན་པོ་
གནས་སོ། ། སའི་དངོས་གཞི་ནས་ནི་བང་རིམ་ནི་རི་རབ་ཀྱི་དྲུང་ནའོ་ཞེས་



438 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པས་བང་རིམ་དང་པོ་ལ་ཡོལ་གོ་ཐོགས། གཉིས་པ་ལ་ཁྲག་བདུད་རྩི་དམར་པོ་
ཐོགས། གསུམ་པ་ལ་ཕྲེང་ཐོགས། བཞི་པ་ལ་རྟག་མྱོས་གནས་ལ། རྒྱལ་ཆེན་
བཞིའི་རྩ་བའི་གནས་ནི་གཉའ་ཤིང་འཛིན་གྱི་སྟེང་ན་ཡོད་པར་འདོད་དོ། །
གདགས་པ་ནས་ཀྱང་དེ་བཞིན་ནོ། ། རི་བདུན་ནི་དབྱིབས་གྲུ་བཞི་ཁྱུད་མོར་རོ།།
ལྕགས་རི་ཟླུམ་པོའོ། ། མཛོད་ལས། ཆུ་ཡི་ནང་དུ་བརྒྱད་ཁྲི་དག ། ནུབ་བོ་
ཆུ་ཡི་སྟེང་དུ་ཡང་། ། དཔག་ཚད་དག་ནི་བརྒྱད་ཁྲིའོ། ། བརྒྱད་པོ་ནི་འཕང་
དུ་ཕྱེད་ཕྱེད་བྲི་བ་སྟེ། དེ་རྣམས་ཀྱི་མིང་བསྡུས་པ། གཉའ་ཤིང་འཛིན་དང་
གཤོལ་མདའ་འཛིན། ། སེང་ལྡེང་ཅན་དང་བལྟ་ན་སྡུག ། རྟ་རྣ་རི་དང་རྣམ་
པར་འདུད། ། མུ་ཁྱུད་འཛིན་དང་ཁོར་ཡུག་གོ ། དེ་དག་ཕྱེད་ཕྱེད་དུ་བྲི་བས་
མཁྱུད་འཛིན་ལ་དཔག་ཚད་དྲུག་བརྒྱ་ལྔ་བཅུ་རྩ་ལྔ། ཁོར་ཡུག་ལ་སུམ་བརྒྱ་
དང་ཕྱེད་དང་བཅུ་གསུམ་མོ། ། ཆུ་མཚམས་མན་ཆད་ནི་ཐམས་ཅད་ལའང་
དཔག་ཚད་བརྒྱད་ཁྲིའོ། ། ཆུ་ཡན་ཆད་ཀྱི་འཕང་གི་ཚད་ཇི་ཙམ་ཡིན་པ་ཞེང་
གིའང་ཚད་དོ། ། བྱེད་ལས་ནི་ཆུ་མཚམས་མར་བཅད་ཀྱིས་ལྷ་མ་ཡིན་གྱི་རྟེན་
བྱེད་ལ། ཡར་བཅད་ཀྱི་རི་རབ་ཀྱིས་ལྷའི། བརྒྱད་པོས་རྒྱལ་ཆེན་རིགས་
བཞིའི་ལྷའི་རྟེན་བྱེད་དོ། ། མཚོ་ཆེན་པོ་བཅུ་གཅིག་སྟེ། རོལ་མཚོ་བདུན་ནི་
རི་བདུན་གྱི་བར་ན་ཡོད་ལ། མཚོ་ཆེན་བཞི་ནི་མུ་ཁྱུད་འཛིན་དང་ལྕགས་རིའི་
བར་ནའོ། ། དེ་དག་གི་རྒྱུ་ནི་དང་པོ་འཆགས་པའི་དུས་ཀྱི་ཆུ་ལྷག་ལུས་པ་དང་།
ཆར་བབ་པའི་ཆུ་སྟེ་མདོག་དཀར་པོའོ། ། རོལ་མཚོ་བདུན་ནི་གྲུ་བཞི་ཁྱུད་མོ།
བཞི་པོ་ནི་ཟླ་ཁམ་མམ་ནས་འདྲའོ། ། ཟབས་སུ་ནི་བརྒྱད་ཁྲི་པ་ཡིན་ལ། ཁ་
ཞེང་ནི་རོལ་མཚོ་ནང་མ་ལ་བརྒྱད་ཁྲི། དེ་ནས་ཕྱེད་ཕྱེད་དུ་བྲི་བ་སྟེ་བདུན་པ་
ལ་སྟོང་ཕྱེད་དང་སུམ་བརྒྱ། མུ་ཁྱུད་འཛིན་དང་ལྕགས་རིའི་བར་ལ་ནི་འབུམ་
ཕྲག་གསུམ་དང་སྟོང་ཕྲག་ཉི་ཤུ་རྩ་གཉིས་སོ། ། དེའང་། ཆུ་འཛིན་རོལ་མཚོ་
།



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 439
བདུན་པོ་རྣམས། ། དང་བའི་བིཌཱུརྱ་མདོག་བཞིན། ། རབ་ཏུ་བསིལ་བའི་ཆུ་
དག་དང་། ། སྦྲང་རྩི་ལྟ་བུའི་ཆུས་ཀྱང་གང་། ། མེ་ཏོག་དུས་ཀྱི་རྗེས་འབྲང་
བས། ། རོལ་མཚོ་མཛེས་བྱས་རྒྱ་སྤོས་འཁྲུངས། ། དེ་བཞིན་བལ་བུ་སྤང་སྤོས་
དང་། ། སྨན་ནི་སྣ་ཚོགས་དག་གིས་གང་། ། དྲག་ཅིང་ལུས་ཆེ་གདུག་པ་
ཡི། ། ཀླུ་ཡི་རྒྱལ་པོ་རྣམས་ཀྱིས་རྒྱལ། ། རི་བོ་དག་གི་འོད་རྣམས་དང་། ། ཉི་
མའི་འོད་ཟེར་རྣམས་ཀྱིས་ཀྱང་། ། ཉི་མ་འཆང་ཀ་ཐང་ཅིག་ཙམ། ། ཕྱོགས་
བཅུ་དག་ཏུ་ལྷམ་མེར་སྣང་། ། གསེར་ཀྱི་རི་བོ་བདུན་པོ་ཡིས། ། རོལ་མཚོ་
རྣམས་ནི་ཀུན་ནས་བསྐོར། ། ཞེས་གཞག་པ་ནས་སོ། ། མིང་ནི་རང་རང་གི་
རི་དང་གཅིག་གོ ། བདུན་པོ་ནི་ཡན་ལག་བརྒྱད་ལྡན་ཡིན་ལ། བཞི་པོ་ལ་
ཀླུའི་བང་མཛོད་ཡོད་ཅིང་། འདོམ་བདུན་མན་ཆད་མི་འཁྲུག་གོ ། རོལ་ནི་
རི་བདུན་གྱི་རོལ་ན་ཡོད་པའི་རོལ་གྱི་མཚོའོ། ། ཆུ་ཡི་གཏེར་དུ་གྱུར་བས་རྒྱ་
མཚོའི། ། གླིང་བཞི་གླིང་ཕྲན་བརྒྱད་ནི་ཕྱོགས་རྒྱུ་སྔར་དང་འདྲ་ལ། དབྱིབས་
ཚད་ནི། མཛོད་ལས། འཛམ་བུ་གླིང་ནི་ངོས་གསུམ་ལ། ། སྟོང་ཕྲག་གསུམ་
མོ་ཤིང་རྟའི་དབྱིབས། ། གཅིག་ལ་དཔག་ཚད་ཕྱེད་དང་བཞི། ། ཤར་གྱི་ལུས་
འཕགས་ཟླ་ཁམ་འདྲ། ། ངོས་གསུམ་དེ་དང་འདྲ་གཅིག་ལ། ། དཔག་ཚད་
སུམ་བརྒྱ་ལྔ་བཅུའོ། ། བ་གླང་སྤྱོད་གླིང་ཟླུམ་པོ་སྟེ། ། སྟོང་ཕྲག་ཕྱེད་དང་
བརྒྱད་ཡིན་ནོ། ། དེ་དབུས་སྟོང་ཕྲག་ཕྱེད་དང་གསུམ། ། སྒྲ་མི་སྙན་བརྒྱད་གྲུ་
བཞིར་མཉམ། ། ཞེས་སོ། ། འཕགས་པ་ཐོགས་མེད་ཀྱིས་མཐའ་སྐོར་གྱི་ཚད།
ལྷོ་ལ་སྟོང་ཕྲག་ཕྱེད་དང་བདུན། ཤར་ལ་བདུན། ནུབ་ལ་ཕྱེད་དང་བརྒྱད།
བྱང་ལ་བརྒྱད་ཡོད་པར་བྱས་སོ། ། དེ་དག་གི་སྤྱིའི་ཡོན་ཏན་ནི་འབྲུ་སྨིན་པ་ལ་
སོགས་པ་དང་། བྱེ་བྲག་ནི་འཛམ་བུའི་གླིང་ན་མེ་བདུན་ཆུ་གཅིག་གིས་མི་
འཇིག་པ་བྱང་ཆུབ་ཀྱི་སྙིང་པོ་རྡོ་རྗེ་གདན་དང་། ཤམྦྷ་ལ་དང་། ཨུ་རྒྱན་ལ་



440 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོགས་པ་གྲུབ་པ་བརྙེས་པ་དུ་མའི་གནས་ཡོད་ལ། གཞན་ཡང་། འདི་ནས་
བྱང་དུ་རི་ནག་པོ། ། དགུ་འདས་གངས་རི་དེ་ནས་ནི། ། སྤོས་ངད་ལྡན་པའི་
ཚུ་རོལ་ན། ། ཆུ་ཞེང་ལྔ་བཅུ་ཡོད་པའི་མཚོ། ། ཞེས་པ་ཟབས་སུའང་དེ་ཙམ་
ཡོད་པ་དག་ཡོད་དོ། ། མཚོ་དེའི་ཤར་ལ་སོགས་པའི་ཕྱོགས་བཞི་ནས་ཆུ་ཀླུང་
གངྒཱ་སིནྡྷ་པཀྵ་དང་། ། སི་ཏ་རྦ་རླབས་ལྷུ་པའི་ཕྲེང་བ་ཅན། ། འབབ་ཅིང་
ཐམས་ཅད་བསིལ་བའི་ཆུ་ཡིན་ཏེ། །ཕྱོགས་བཞི་ཁོ་ར་ཁོར་ཡུག་དག་ནས་
འབྱུང་། ། གངྒཱ་ཤར་ཕྱོགས་རྒྱ་མཚོ་འགྲོ་བ་ཡིན། ། སིནྡྷཱ་ལྷོ་ཕྱོགས་རྒྱ་མཚོར་
འགྲོ་བ་སྟེ། ། པཀྵ་ཡང་ནི་ནུབ་ཕྱོགས་རྒྱ་མཚོར་འགྲོ། ། དེ་ཡི་བྱང་ཕྱོགས་རྒྱ་
མཚོར་སི་ཏ་འགྲོ། ། ཆུ་ཀླུང་འབབ་མཆོག་བཞི་པོ་འདི་དག་ནི། ། མཆོག་ཏུ་
བཟང་ཞིང་སོ་སོར་འབབ་པ་སྟེ། ། རེ་རེ་ཞིང་ཡང་ལྔ་བརྒྱ་ཁྱེར་ནས་ནི། ། ཆུ་
ཡི་རྒྱུན་རྣམས་རྒྱ་མཚོ་ཆེན་པོར་འགྲོ། ། ཞེས་གསུངས་པས་གླང་པོ་ཆེ་དང་།
ཁྱུམཆོག་དང་། སེང་གེ་དང་། རྟའི་ཁ་ནས། གསེར་དང་། དངུལ་དང་།
བིཌཱུརྱ་དང་། ཤེལ་གྱི་བྱེ་མ་དག་འདྲེན་ཅིང་འབབ་སྟེ་མ་དྲོས་པ་ལ་ལན་བདུན་
བདུན་གཡས་ནས་བསྐོར་ནས་རང་རང་གི་ཕྱོགས་སུ་མ་འདྲེས་པར་འགྲོའོ། །
དེ་ན་ཀླུའི་རྒྱལ་པོ་མ་དྲོས་པ་ཞེས་བྱ་བ་དཀོན་མཆོག་གསུམ་ལ་སྐྱབས་སུ་སོང་
པའི་དགེ་བསྙེན་ཞིག་གནས་སོ། ། དེའི་འགྲམ་ན་ཤིང་ཛམྦུ་ཞེས་བྱ་བ་ལས་ཛམྦུ་
ཆུ་བོའི་གསེར་དག་འབྱུང་ངོ་། ། དེའི་བྱང་དུ་དཔག་ཚད་ཉི་ཤུ་བགྲོད་པ་ན་
བྲག་གསེར་གྱི་བྱ་སྐྱིབས་ཅན་ནོ། ། དེ་ནས་བྱང་དུ་དཔག་ཚད་ཉི་ཤུ་ན་ཤིང་སཱ་
ལའི་རྒྱལ་པོ་རབ་ཏུ་བརྟན་པ་ཞེས་བྱ་བ་ཤིང་ཏ་ལའི་རིམ་པ་བདུན་གྱིས་བསྐོར་
ཏེ། རིམ་པ་དང་པོ་ལ་བཅུ་བཞི། ། གཉིས་པ་ལ་བཅུ་གསུམ་ནས། བཅུ་
གཉིས་དང་། བཅུ་གཅིག་དང་། བཅུ་དང་། དགུ་དང་། བརྒྱད་དེ། རིམ་
པ་བདུན་གྱིས་བསྐོར་བ། ཐུར་དུ་འདོམ་བཞི་བཅུ་ཟུག་པའོ། ། དེ་ནས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 441
དཔག་ཚད་ཉི་ཤུ་འདས་པའི་ཤར་ན་དལ་གྱིས་འབབ་ཅེས་བྱ་བའི་རྫིང་བུ་པདྨོའི་
ཚལ་རབ་ཏུ་རྒྱས་པ། མ་དྲོས་རྒྱ་མཚོ་དང་ཚད་མཉམ་པ་ཡོད་དོ། ། དེ་དག་ན་
ལྷམིན་ཕམ་པར་བྱེད་པའི་གླང་པོ་རབ་ཏུ་བརྟན་པ་ཞེས་བྱ་བ་བ་གླང་མོ་ལྔ་
བརྒྱས་བསྐོར་བ་ཞིག་གནས་སོ། ། གཞན་ཡང་འཛམ་བུའི་གླིང་འདི་ན་རི་རྒྱུད་
ཆེན་པོ་བཞི་སྟེ། ལྷོའི་རྒྱ་མཚོ་དང་ཉེ་བ་ན་མ་ལ་ཡ་ཞེས་བྱ་བ་ལ་འཛམ་བུའི་
གླིང་དུག་གསུམ་ ཤས་ཆེ་བའི་རྒྱུ་དང་བཅས་པ་ཡོད། དེའི་བྱང་ན་རི་ བོ་
འབིགས་བྱེད་དང་། བྱ་རྐང་ཅན་དང་། གངས་རི་དང་། སྤང་སྤོས་སྣ་
ཚོགས་སྐྱེ་བ་དག་ཡོད་དོ། ། དེ་བཞིན་དུ་ཤར་གྱི་ལུས་འཕགས་ན་གཟུགས་
མཛེས་པ་དང་། བ་གླང་སྤྱོད་ན་ཆུ་དྭང་བ་དང་། སྒྲ་མི་སྙན་ན་དཔག་བསམ་
ཤིང་ལ་སོགས་པ་སོ་སོའི་ཡོན་ཏན་གྱིས་རབ་ཏུ་གང་ངོ༌། ། གཞན་ཡང་།
གནས་ནས་གནས་འོག་ཇི་སྲིད་པར། ། དེ་ནས་དེ་གང་ཇི་སྲིད་པར། ། ཞེས་
གསུངས་ལ། འཕགས་པས་འདི་དག་ནས་བཞི་ཁྲི་གྱེན་དུ་འཕགས་པ་ལྷུན་པོའི་
ཐད་ཀྱི་ཕྱོགས་བཞི་ན་རྒྱལ་པོ་བཞིའི་གནས་ཡོད་དོ། ། དེ་ནས་བཞི་ཁྲི་ན་སུར་
ཅུ་རྩ་གསུམ་གྱི་གནས་དགའ་བཞིས་བརྒྱན་པ་སྟེ། གྲོང་གི་དགའ་བ་དང་།
སྐྱེད་མོས་ཚལ་དང་། གཞི་དང་ཤིང་གི་དགའ་བ་དང་། མདུན་སའི་མངོན་
པར་དགའ་བའོ། ། དང་པོ་ནི། དབུས་ན་ལྷ་སྤྱིའི་གྲོང་ཁྱེར་བལྟ་ན་སྡུག
ངོས་རེ་ལ་དཔག་ཚད་ཉིས་སྟོང་ལྔ་བརྒྱ་པ། གྱེན་དུ་དཔག་ཚད་ཕྱེད་དང་
གཉིས་སམ་ ཕྱེད་ དང་ གསུམ་ འཕགས་ པ། རིན་ པོ་ ཆེ་ བཞི་ ལས་ གྲུབ་ པ།
མདའ་ཡབ་བཞི་དང་ལྡན་པ། སྒོ་སྟོང་དུ་ གཅིག་ གིས་མ་ཚང་བ། སྒོའི་
དཔངས་སུ་ཕྱེད་དང་གཉིས་ཡོད་པ། ལམ་སྲང་བཞིའི་ཞེང་དུ་ནི་དཔག་ཚད་
བཅུ་གཉིས་རེ་ཡོད་ལ། སྲིད་དུ་ཉིས་སྟོང་ལྔ་བརྒྱ་པ། སྒོ་རེ་རེ་ན་ལྷ་མ་ཡིན་གྱི་
དམག་བསྲུང་བ་གོ་མཚོན་ཐོགས་པ་ལྔ་བརྒྱ་ལྔ་བརྒྱ་འཇོམས་ཆོས་སུ་གནས་



442 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོ། ། བྱེ་བྲེག་གི་གྲོང་ནི། དེའི་དབུས་སུ་ན་དེ་ལ་རྣམ་པར་རྒྱལ་བྱེད་དེ་ངོས་
ལ་ཉིས་བརྒྱ་ལྔ་བཅུའོ། ། དཔག་ཚད་ ཕྱེད་དང་ལྔས་ གཞན་ལས་མཐོ་བ།
རྨོང་རིན་པོ་ཆེ་སྣ་བཞི། བ་གམ་བརྒྱ་རྩ་གཅིག་ཡོད་དེ། དེ་རེ་རེ་ལ་རྩེག་ཁང་
བདུན་བདུན། རྩེག་ཁང་རེ་ལ་གནས་ཁང་བདུན་བདུན། དེ་རེ་རེ་ལ་ལྷ་མོ་
བདུན་བདུན། དེ་རེ་རེ་ལ་གཡོག་མོ་བདུན་བདུན། དེ་རེ་རེ་ལ་བྱ་སྐད་སྙན་
སྒྲོགས་པ་བདུན་བདུན་ནོ། ། སྐྱེད་མོས་ཚལ་གྱི་དགའ་བ་ནི། བལྟ་ན་སྡུག་གི་
བྱང་ཤར་དུ་དཔག་ཚད་ཉི་ཤུ་འདས་པ་ན། ཕྱི་རོལ་ཤིང་རྟ་སྣ་ཚོགས་དག་དང་
ནི། ། རྩུབ་འགྱུར་འདྲེས་ཚལ་དགའ་བས་བརྒྱན་པ་བཞི། ། ངོས་རེར་དཔག་
ཚད་ཉིས་བརྒྱ་ལྔ་བཅུ་སྟེ། ། ཕྱི་ནས་གསེར་གྱི་ར་བས་ཀུན་ཏུ་བསྐོར། །
གཞིའི་དགའ་བ་ནི། བཻཌཱུརྱའི་ཚལ་ལ་གསེར་གྱི་ས་གཞི། གསེར་གྱི་ཚལ་ལ་
བཻཌཱུརྱའི་ས་གཞི། ཤིང་གི་དགའ་བ་ནི། བྱང་ཤར་མཚམས་ན་ཡོངས་འདུ་སྟེ།
དེ་ཡང་ཐུར་དུ་དཔག་ཚད་ལྔ་བཅུ་ཟུག་པ། གྱེན་དུ་བརྒྱ་འཕགས་པ། ཡལ་ག་
ལོ་འདབ་ཀྱིས་ལྔ་བཅུར་ཁྱབ་པ། དྲི་ཞིམ་པའི་ངད་ནི་རྫི་ཕྱོགས་སུ་དཔག་ཚད་
བརྒྱར་སླེབ། རྫི་ཕྱོགས་མེད་པར་ལྔ་བཅུར་སློབ་པའོ། ། མདུན་སའི་དགའ་བ་
ནི། ལྷོ་ནུབ་མཚམས་ན་ཆོས་བཟང་ངོ་། ། དེའི་དཀྱིལ་ཤགས་སུ་དཔག་ཚད་
སུམ་བརྒྱ། མཐའ་སུམ་འགྱུར། གྱེན་དུ་ཕྱེད་དང་བཞི་འཕགས་པ། ཁྱམས་
དགུ་དང་ལྡན་པ་དེ་རེ་རེ་ལ་རིན་པོ་ཆེའི་ཀ་བ་བཅུ་དྲུག་རེས་བཏེགས་པ། དེའི་
རྩེ་བ་ན་ཨར་མོ་ལི་ཀ་ཞེས་བྱ་བ་ལྭ་བ་དཀར་པོ་ལྟ་བུའི་རྡོ་ལེབ་གྲུ་བཞི་པ། ངོས་
རེ་ལ་དཔག་ཚད་ལྔ་བཅུ་རེ་ཡོད་པ། རྔམས་སུ་དཔག་ཚད་དྲུག་དང་བཅོ་
བརྒྱད་ཆ་གཅིག དེའི་དབུས་ན་བརྒྱ་བྱིན་གྱི་ཁྲི། ཉེ་འཁོར་ན་ཉེ་དབང་གི་ཁྲི་
བཤམས་ཏེ་ཆོས་འཆད་པར་བྱེད་དོ། ། དེ་དང་འགྲན་པའི་ཚུལ་དུ་ལྷ་མ་ཡིན་
སྤྱིའི་གྲོང་ཁྱེར་གསེར་ཅན་ལ་སོགས་པ་དང་། ཐག་བཟང་རིས་ལ་སོགས་པའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 443
དབང་པོ་དང་། ཤིང་ཙི་ཏྲ་པ་ཏྲ་དང་། འདུན་ས་ནོར་བཟང་དང༌། རྡོ་ལེབ་
བཟང་བོ་ཞེས་བྱ་བ་དང་། རོལ་མོར་སྤྱོད་པའི་གླང་པོ་ཙིཏི་མགོ་བརྩེགས་དང་།
གཡུལངོར་སྤྱོད་པའི་གླང་པོ་བཟོད་དཀའ་དང་། རྟའི་རྒྱལ་པོ་བྲག་འཇིགས་
ལ་སོགས་པ་དུ་མས་བརྒྱན་པའི་གནས་གཞན་དག་འཆགས་སོ། ། དེ་ནས་ནང་
བཅུད་ཀྱི་སེམས་ཅན་རྣམས་རིམ་པ་ལྟར་འཆགས་སོ། ། དེ་ཡང་འདིར་འཛམ་
བུའི་གླིང་གི་མི་རྣམས་འཆགས་པ་བརྗོད་ན། འདུལ་བ་གཞི་ལས། འཇིག་
རྟེན་འདི་འཇིག་པ་ན་སེམས་ཅན་ཕལ་ཆེར་འོད་གསལ་གྱི་ལྷར་སྐྱེས་ཏེ། ཡིད་
ལས་བྱུང་པའི་གཟུགས་ཕུན་སུམ་ཚོགས་ཤིང་། དགའ་བདེའི་ཟས་གོས་ཀྱིས་
འཚོ་བ་རྣམས་འཇིག་རྟེན་འདི་འཆགས་པ་ན། ཁ་ཅིག་ཚེ་དང་ལས་དང་
བསོད་ནམས་ཟད་དེ་འོད་གསལ་ནས་ཤི་འཕོས་ནས་འདིར་སྐྱེས་སོ། ། དེ་དག་
ཀྱང་འོད་གསལ་གྱི་ལྷ་ཅི་འདྲ་བ་ཞིག་འབྱུང་སྟེ། སྐྱེས་པ་དང་བུད་མེད་ཀྱི་
མཚན་མ་མེད་དེ། མིང་ནི་སེམས་ཅན་སེམས་ཅན་ཞེས་གྲག་གོ ། དེའི་ཚེ་
སའི་བཅུད་ཅེས་བྱ་བ་མདོག་མར་གསར་ལྟ་བུ་རོ་ཤིན་ཏུ་ཞིམ་པ་སྟེ། སྦྲང་རྩི་མ་
བསྐོལ་བའི་རོའི་རྣམས་ལྟ་བུས་འཇིག་རྟེན་གྱི་ཁམས་ ཐམས་ཅད་ཁྱབ་ཅིང་།
སེམས་ཅན་རང་རང་གི་འོད་མ་གཏོགས་པ་ཉི་ཟླ་གཟའ་སྐར་དུས་ཚིགས་ལ་
སོགས་པ་ནི་མིང་ཙམ་ཡང་མི་གྲག་གོ། ། དེའི་ཚེ་སེམས་ཅན་རྣམས་ཀྱིས་སའི་
བཅུད་དེ་སོར་མོས་བླངས་ཤིང་མྱངས་པ་ན་དེ་ལ་སྲེད་པ་སྐྱེས་ནས་རིམ་གྱིས་
ཟའོ། ། དེ་ཟོས་པས་ལུས་ལ་འཕྲང་བ་དང་ལྕི་བ་ཞུགས་ཏེ་ནམ་མཁའ་ལ་
འཕུར་མི་ཤེས་ཤིང་། ལུས་ཀྱི་འོད་ནུབ་ནས་འཇིག་རྟེན་མུན་པར་གྱུར་ཏོ། །
མུན་པར་གྱུར་པ་དང་ཉི་ཟླ་གཟའ་སྐར་དུས་ཚིགས་ལ་སོགས་པ་རྣམས་འབྱུང་སྟེ།
འདི་ནི་ཆོས་ཉིད་དོ། ། དེ་ནས་སེམས་ཅན་རྣམས་ཀྱིས་སའི་བཅུད་དེ་ཤས་ཆེར་
ཟོས་པ་རྣམས་ནི་ཁ་དོག་ངན་ཞིང་ཤས་ཆུང་བ་ཟོས་པ་རྣམས་ཁ་དོག་བཟང་



444
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བར་གྱུར་ནས་མངོན་པའི་ང་རྒྱལ་སྐྱེས་ཏེ་ངན་པ་རྣམས་ཁྱད་དུ་གསོད་དོ། །
དེ་ནས་ང་རྒྱལ་གྱི་རྒྱུས་སའི་བཅུད་ནུབ་ནས་ཐམས་ཅད་འཚོགས་ཏེ། ཀྱི་ཧུད་
བྲོ་བ་ཀྱི་ཧུད་བྲོ་བ་ཞེས་སྨྲེ་སྔགས་འདོན་ཅིང་མྱ་ངན་བྱེད་དོ། ། དེ་ནས་སའི་
ཞག་ཕུན་སུམ་ཚོགས་པ་དོང་ཀའི་མེ་ཏོག་ལྟ་བུ་སྦྲང་རྩིའི་རོ་ཅན་འབྱུང་སྟེ།
དེས་སྔ་མ་ལྟར་ཤས་ཆེར་ཟོས་པ་རྣམས་ནི་མདོག་ངན་ཞིང་ཚེ་རིང་ལ། ཆུང་ངུ་
ཟོས་པ་རྣམས་ནི་མདོག་བཟང་པོར་གྱུར་པས་སྔ་མ་ལྟར་ང་རྒྱལ་བསྐྱེད་པས་ཡང་
ནུབ་སྟེ། སྔ་མ་ལྟར་སྨྲེ་སྔགས་བརྗོད་པས་མྱུ་གུའི་ཚལ་ཞེས་བྱ་བ་ཤིང་ཀ་ཏི་པའི་
མེ་ཏོག་ལྟ་བུ་སྦྲང་རྩིའི་རོ་ཅན་འབྱུང་བ་སྔ་མ་ལྟར་ཟོས་ཏེ། ང་རྒྱལ་གྱིས་ནུབ་
ནས། ཡང་སྨྲེ་སྔགས་བརྗོད་པས་མ་རྨོས་མ་བཏབ་པའི་འབྲས་སཱ་ལུ་ཚོན་བཞི་
བ་ཕུབ་མ་དང་ཤུན་པ་ལ་སོགས་པ་མེད་པ་སྐྱེ་བར་འགྱུར་ཏེ། སྔ་དྲོ་བརྔས་ན་
དགོང་མོ་དང༌། དགོང་མོ་བརྔས་ན་སྔ་དྲོ་སྐྱེ་བས་བརྔས་པར་མི་མངོན་པ་ཞིག་
བྱུང་ངོ༌། ། དེ་ཁད་ཀྱིས་ཟོས་པས་སྐྱེས་པ་དང་བུད་མེད་ཀྱི་དབང་པོ་དོད་དེ་ཕོ་
མོ་ཞེས་བྱ་བའི་ཐ་སྙད་བྱུང་ངོ་། ། དེ་དག་གཅིག་གིས་གཅིག་ལ་མིག་ཚུགས་སུ་
ལྟའོ། ། བལྟས་པས་ཆགས་པ་སྐྱེའོ། ། ཆགས་པ་ལ་ཞེན་ནས་ལོག་པར་ཞུགས་
སོ། ། དེ་གཞན་དག་གིས་མཐོང་ནས་ཀ་ཡོ་སེམས་ཅན་ངན་པ་བྱ་བ་མ་ཡིན་པ་
འདི་ལྟ་བུ་བྱེད་དོ་ཞེས་ཏེ་ས་དང་གསེག་མ་དག་འཐོར་བར་བྱེད་དོ། ། དེར་དེ་
དག་གིས་ཁང་པ་བརྩིགས་ནས་འདིར་བདག་ཅག་བྱ་བ་མ་ཡིན་པ་སྤྱོད་དོ་ཞེས་
ལན་དུ་མའི་བར་དུ་བརྗོད་པས་ན་ཁྱིམ་ཁྱིམ་ཞེས་གྲགས་ཏེ། འཇིག་རྟེན་དུ་
ཁང་པ་བརྩམས་པའི་དང་པོ་ཡིན་ནོ། ། དེ་ནས་ཡང་སྙོམ་ལས་ཅན་གཅིག་གིས་
ནང་གི་སཱ་ལུའང་ནུབ་ཏུ་བླངས་སོ། ། དེར་གཞན་དག་གིས་ནང་མོའི་སཱ་ལུ་
ལེན་དུ་འདོང་ངོ་ཞེས་སྨྲས་པ་ངས་ནི་མདང་དུ་བླངས་ཟིན་ནོ་ཞེས་པས་དེ་དག་
འཐད་པར་ཤེས་ནས་གཞན་དག་གིས་ཀྱང་ཞག་གཉིས་ནས་བདུན་གྱི་བར་གྱི་སཱ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 445
ལུ་དུས་གཅིག་ཏུ་བླངས་པས་གསོག་འཇོག་ཏུ་གྱུར་ཏེ། སཱ་ལུ་དག་ཕུབ་མ་དང་
ཤུན་པས་གཡོགས་བརྔས་པ་དག་ཀྱང་སྐྱེར་མ་འདོད་དོ། ། དེར་ཐམས་ཅད་
འཚོགས་ནས་སྔོན་གྱི་ཡོན་ཏན་དག་གླེང་ཞིང་། ད་སཱ་ལུ་ཡང་སྐྱེ་བར་མ་གྱུར་
པས་ཞིང་དག་བསྒོ་བར་བྱའོ་ཞེས་བགྲོས་ཏེ་མཚམས་བཅད་ནས་འདི་ནི་ཁྱོད་
ཀྱིའོ། ། འདི་ནི་ངའི་འོ་ཞེས་བདག་ཏུ་བཟུང་སྟེ། འདི་ནི་ཞིང་བདག་ཏུ་
འཛིན་པའི་དང་པོ་ཡིན་ནོ། ། དེ་ནས་སེམས་ཅན་ཞིག་གིས་རང་གི་ས་ལུ་ཡོད་
བཞིན་གཞན་གྱི་ལ་བརྐུ་རུ་ཕྱིན་ཏོ། ། དེར་ཁྱོད་རང་གི་ཡོད་བཞིན་གཞན་གྱི་
ལམ་བྱིན་པར་ལེན་པ་ཞེས་སྨྲ་ཞིང་། ཕར་དྲངས་ཚུར་དྲངས་ནས་འཁོར་གྱི་
དབུས་སུ་ཁྲིད་དེ། ཐམས་ཅད་ཀྱིས་སེམས་ཅན་ངན་པ་ཁྱོད་ཕྱིན་ཆད་འདི་
ལྟར་མ་བྱེད་ཅིག་ཅེས་སྨྲས་སོ། ། དེ་ན་རེ། ཁྱོད་ཀྱིས་བདག་སཱ་ལུའི་ཕྱིར་ཕར་
དྲངསཚུར་དྲངས་ཏེ་འཁོར་གྱི་ནང་དུ་ཁྲིད་ནས་ཀྱང་སྤྱོས་སོ་ཞེས་བརྗོད་པར་
གྱུར་ཏོ། ། དེ་ཐམས་ཅད་འཚོགས་ནས་ད་འདི་ལྟར་དུ་སྣང་བས་བདག་ཅག་གི་
ནང་ནས་ལྷག་པའི་གཟུགས་བཟང་ཞིང་མཛེས་པ་བལྟ་ན་སྡུག་པ། བསོད་
ནམས་ཆེ་བར་གྲགས་པ་ཞིག་བདག་ཅག་གི་ཞིང་རྣམས་ཀྱི་བདག་པོར་བསྐོས་
དང་། དེས་ཉེས་པ་བྱས་པ་དག་ལ་ནི་ཆད་པས་གཅོད་ལ། ལེགས་པ་བྱས་པ་
དག་ལ་ཕན་འདོགས་པར་འགྱུར་རོ་ཞེས་བགྲོས་ནས་དེ་ལྟ་བུ་ཞིག་ཐམས་ཅད་
ཀྱིས་བཀུར་ཏེ། ཆོས་དང་མཐུན་པའི་སྒོ་ནས་ཞིང་རྣམས་ཀྱི་ཐོག་ཤས་ཀྱིས་
མཆོད་དེ་ཀུན་གྱིས་བཀུར་བས་ན་མང་པོས་བཀུར་བ་མང་པོས་བཀུར་བ་ཞེས་
གྲགས་སོ། ། ཞིང་རྣམས་ཀྱི་བདག་པོར་གྱུར་ནས་ཉམས་པ་ལས་སྐྱོབ་པར་བྱེད་
པས་རྒྱལ་རིགས་དང་ཆོས་ཀྱིས་སྐྱེ་རྒུ་སྐྱོང་ཞིང་། ཚུལ་ཁྲིམས་དང་ཤེས་རབ་
ཀྱིས་གནས་པས་ན་རྒྱལ་པོ་རྒྱལ་པོ་ཞེས་གྲགས་སོ། ། དེའི་རིང་ལ་མི་རྣམས་ཀྱི་
མིང་ནི་སེམས་ཅན་སེམས་ཅན་ཞེས་བྱ་བར་གྱུར་ཏོ། ། དེའི་སྲས་འོད་མཛེས་



446
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞེས་བྱ་སྟེ། དེའི་ཚེ་མི་རྣམས་ཀྱི་མིང་ནི་ཚུར་ཤོག་ཚུར་ཤོག་ཅེས་པར་གྱུར་
ཏོ། ། དེའི་བུ་དགེ་བ་ཞེས་བྱ་སྟེ། མིའི་མིང་ནི་རྨེ་བ་ཅན་རྨེ་བ་ཅན་ཞེས་བྱ་
བར་གྱུར་ཏོ། ། དེའི་བུ་དགེ་མཆོག་སྟེ། མི་རྣམས་ཀྱི་མིང་ནི་སྤྲིན་མགྲིན་ཞེས་
བྱ་བར་གྱུར་ཏོ། ། དེའི་བུ་གསོ་སྦྱོང་འཕགས་ཏེ། མིའི་མིང་ནི་ཏ་ལེ་རྐང་ཞེས་
བྱ་བར་གྱུར་ཏོ། ། དེའི་བུ་སྤྱི་བོ་སྐྱེས་ཏེ། དེ་བྱུང་བའི་ཚེ་ཡབ་གསོ་སྦྱོང་
འཕགས་ཀྱི་བཙུན་མོ་དྲུག་ཁྲིའི་ནུ་མ་ལས་འོ་མ་བྱུང་ནས་རེ་རེས་ཀྱང་ང་ལས་ནུ་
ང་ལས་ནུ་ཞེས་སྨྲས་པས་ང་ལས་ནུ་ཞེས་ཀྱང་གྲགས་སོ། ། དེའི་ཚེ་མི་རྣམས་ཀྱི་
ཡིད་ལ་བཟོ་ལ་སོགས་པའི་ལས་ཀྱི་མཐའ་རྣམས་སྐྱེས་པས་ཡིད་ལས་སྐྱེས་ཡིད་
ལས་སྐྱེས་ཞེས་བྱ་བར་གྱུར་ཏོ། ། རྒྱལ་པོ་དྲུག་པོ་ཚེ་ནི་ཚད་མེད་ཅིང་དཔག་ཏུ་
མེད་པ་ཡིན། སེམས་ཅན་ཚུར་ཤོག་རྨེ་བ་ཅན། ། སྤྲིན་མགྲིན་དང་ནི་དེ་
བཞིན་དུ། ། ཏ་ལའི་རྐང་དང་ཡིད་ལས་སྐྱེས། ། སྔོན་གྱི་དེ་དྲུག་བསྡུས་པ་
ཡིན། ། ང་ལས་ནུའི་བརླ་གཡས་པར་ཤ་རྨེན་འཇམ་པོ་ཞིག་བྱུང་བ་བརྡོལ་བས་
ཁྱེའུ་མཛེས་པ་མཚན་སུམ་ཅུ་རྩ་གཉིས་དང་ལྡན་པ་ཞིག་བྱུང་སྟེ། མིང་མཛེས་
པ་ཞེས་ཟེར་རོ། ། དེའི་བརླ་གཡོན་པར་སྔ་མ་ལྟ་བུའི་ཤ་རྨེན་བྱུང་བ་བརྡོལ་
བས་རྒྱལ་པོ་ཉེ་མཛེས་ཞེས་པ་གླིང་གསུམ་ལ་དབང་བ་ཞིག་བྱུང་ངོ་། ། དེའི་
བརླ་གཡས་ནས་མཛེས་ལྡན་ཞེས་བྱ་བ་གླིང་གཉིས་ལ་དབང་བ་བྱུང་ངོ༌། །
དེའི་བརླ་གཡོན་ནས་ཉེ་མཛེས་ལྡན་ཞེས་བྱ་བ་གླིང་གཅིག་ལ་དབང་བ་བྱུང་
ངོ༌། ། དེའི་བུ་བཟང་པོ་དང་། ལེགས་བཟང་ལ་སོགས་པ་ཡུལ་གྲུ་འཛིན་གྱི་
རྒྱལ་པོ་བརྒྱ་ཐམ་པ་བྱུང་བའི་ཐ་མ་ནི་རྒྱལ་པོ་དགྲ་འདུལ་ཞེས་བྱའོ། ། དེའི་བུ་
དང་ཚ་བོ་ལ་སོགས་པའི་རྒྱུད་རྒྱལ་པོ་ལྔ་ཁྲི་བཞི་སྟོང་ཡུལ་དམག་གིས་མི་ཚུགས་
པ་ཞེས་བྱ་བར་བྱུང་སྟེ། དེ་རྣམས་ཀྱི་ཐ་མ་ནི་མ་རྒྱལ་བ་ལས་རྒྱལ་བ་ཞེས་བྱ་
བར་གྱུར་ཏོ། ། དེའི་བུ་རྒྱུད་ནི་ཝཱ་ར་ཎ་སཱིའི་རྒྱལ་པོ་དྲུག་ཁྲི་སུམ་སྟོང་བྱུང་བའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 447
ཐ་མ་བཟོད་དཀའོ། ། དེའི་བུ་རྒྱུད་ལས་ཡུལ་གླང་ཆེན་གྲོང་གི་རྒྱལ་པོ་སུམ་ཁྲི་
ཉིས་སྟོང་བྱུང་བའི་ཐ་མ་གླང་པོས་བྱིན་ཞེས་བྱའོ། ། དེའི་བུ་རྒྱུད་ལས་ཡུལ་རྡོ་
འཇོག་གི་རྒྱལ་པོ་ལྔ་སྟོང་ཐ་མ་བལ་བུ་ཅན་བྱའོ། ། དེའི་བུ་རྒྱུད་ལས་ཡུལ་བྲང་
གིས་ཉལ་གྱི་རྒྱལ་པོ་སུམ་ཁྲི་ཉིས་སྟོང་བྱུང་བའི་ཐ་མཚན་པོ་ཆེ་འདུལ་ཞེས་
བྱའོ། ། དེའི་བུ་རྒྱུད་ལས་ཡུལ་མ་རྒྱལ་བ་ལས་རྒྱལ་བའི་རྒྱལ་པོ་སུམ་ཁྲི་ཉིས་
སྟོང་ངོ་། ། སུམ་ཁྲི་ཉིས་སྟོང་བྱུང་བའི་ཐ་མ་རྒྱལ་བྱིན་ཞེས་བྱའོ། ། དེའི་བུ་
རྒྱུད་ལས་ཡུལ་ཀ་ན་ཀུབ་ཚའི་རྒྱལ་པོ་སུམ་ཁྲི་ཉིས་སྟོང་གི་ཐ་མ་རྒྱལ་སྡེ་ཞེས་
བྱའོ། ། དེའི་བུ་རྒྱུད་ལས་ཡུལ་ཙམ་པ་ཀའི་རྒྱལ་པོ་ཁྲི་བརྒྱད་སྟོང་གི་ཐ་མ་ཀླུའི་
ལྷ་ཞེས་བྱའོ། ། དེའི་བུ་རྒྱུད་ལས་ཡུལ་ཏ་ལའི་ཕྲེང་གི་རྒྱལ་པོ་ཉི་ཁྲི་ལྔ་སྟོང་གི་ཐ་
མམིའི་ལྷ་ཞེས་བྱའོ། ། དེའི་བུ་རྒྱུད་ལས་གྲོང་ཁྱེར་ཏ་མ་ལིའི་རྒྱལ་པོ་ཁྲི་ཉིས་
སྟོང་གི་ཐ་མ་ནི་རྒྱ་མཚོའི་ལྷ་ཞེས་བྱའོ། ། དེའི་བུ་རྒྱུད་ལས་བཟོ་གྲོང་གི་རྒྱལ་པོ་
ཁྲི་བརྒྱད་སྟོང་གི་ཐ་མ་ན་བློ་གྲོས་བཟང་པོའོ། ། དེའི་བུ་རྒྱུད་ལས་རྒྱལ་པོའི་
ཁབ་ཀྱི་རྒྱལ་པོ་ཉི་ཁྲི་ལྔ་སྟོང་གི་ཐ་མ་མུན་སེལ་ལོ། ། དེའི་རྒྱུད་ལས་བཱ་ར་ཎ་
སཱིའི་རྒྱལ་པོ་བརྒྱ་ཐམ་པའི་ཐ་མ་ནི་དབང་ཕྱུག་སྡེའོ། ། དེའི་རྒྱུད་ལས་རྩ་ཅན་
གྱི་རྒྱལ་པོ་བརྒྱད་ཁྲི་བཞི་སྟོང་གི་ཐ་མ་རྒྱ་མཚོའི་སྡེའོ། ། དེའི་རྒྱུད་ལས་གྲུ་
འཛིན་གྱི་རྒྱལ་པོ་སྟོང་གི་ཐ་མ་དཀའ་ཐུབ་སྤྱོད་ཅེས་བྱའོ། ། དེའི་རྒྱུད་ལས་
ཡང་ཙ་ནན་གྱི་རྒྱལ་པོ་བརྒྱད་ཁྲི་བཞི་སྟོང་གི་ཐ་མ་སིང་སྡོང་ཞེས་སོ། ། དེའི་
རྒྱུད་ལས་བཱ་ན་ཎ་སཱིའི་རྒྱལ་པོ་འབུམ་ཕྲག་གཅིག་གི་ཐ་མ་སའི་བདག་པོའོ། །
དེའི་རྒྱུད་ལས་དམག་མི་ཚུགས་ཀྱི་རྒྱལ་པོ་འབུམ་གྱི་ཐ་མ་ནི་ས་འཛིན་ནོ། །
དེའི་རྒྱུད་ལས་མི་ཐི་ལའི་རྒྱལ་པོ་བརྒྱད་ཁྲི་བཞི་སྟོང་གི་ ཐ་མ་མུ་ཁྱུད་ཅེས་
བྱའོ། ། དེ་ ལས་ འབྱིང་བ་དང་ ཤིང་ རྟ་སྲ་བ་ལ་ སོགས་ པ་བཞི་ བཅུ་ རྩ་
དགུའོ། ། ཤིང་རྟ་སྲ་བའི་རྒྱུད་ལས་ཀུན་སྣང་གི་རྒྱལ་པོ་བདུན་ཁྲི་བདུན་སྟོང་



448 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གི་ཐ་མ་ནམ་མཁའི་བདག་པོའོ། ། དེའི་བུ་གཉན་སྐྱོང་ལས་བཱ་ར་ཎ་སཱིའི་རྒྱལ་
པོ་བརྒྱ་ཐམ་པའི་ཐ་མ་ཀྲི་ཀྲིའོ། ། དེའི་བུ་ལེགས་སྐྱེས་སོ། ། དེའི་རྒྱུད་ལས་གྲུ་
འཛིན་གྱི་རྒྱལ་པོ་བརྒྱའི་ཐ་མ་ན་རྣ་བ་ཅན་ནོ། ། དེ་ལ་བུ་གཉིས་ཏེ། གོའུ་ཏ་
མ་དང་། བྷ་ར་དྷ་ཛ་ལས། སྔ་མ་ནི་མངོན་བར་འབྱུང་བ་ལ་དགའ། བྷ་ར་དྷ་
ཛ་རྒྱལ་སྲིད་ལ་དགའ་བའོ། ། གོའུ་ཏ་མས་ཕ་ཆོས་དང་ཆོས་མ་ཡིན་པ་བྱེད་པ་
མཐོང་ནས་བསམ་པ། ཕ་འདས་ནས་བདག་ཀྱང་རྒྱལ་པོར་གྱུར་པ་ན་ཆོས་
དང་ཆོས་མ་ཡིན་པའི་སྒོ་ནས་རྒྱལ་སྲིད་བཟུང་བས་དམྱལ་བར་ལྷུང་ངོ་སྙམ་ནས་
ཡབ་ལ་རབ་ཏུ་འབྱུང་བར་ཞུས་ནས་གནང་ནས་དྲང་སྲོང་མདོག་ནག་ཅན་སོང་
སྟེ་དེས་རབ་ཏུ་ཕྱུང་ངོ་། ། ཕ་འདས་ནས་བྷ་ར་དྷ་ཛས་རྒྱལ་སྲིད་བཟུང་ངོ༌། །
དེའི་ཚེ་གོའུ་ཏ་མས་མཁན་པོ་ལ་ཞུས་ནས་གྲུ་འཛིན་གྱི་ཉེ་འཁོར་དུ་ལོ་མའི་སྤྱིལ་
བོ་ཞིག་བྱས་ཏེ་འདུག་གོ། ། དེའི་ཚེ་གྲོང་དེ་ན་སྨད་འཚོང་མ་བཟང་མོ་ཞེས་བྱ་
བ་དང་། སྐྱེས་པ་གཡོན་ཅན་པདྨའི་རྩ་ལག་ཅེས་བྱ་བ་ཡོད་དེ། དེས་ཆགས་
པའི་ཕྱིར་གོས་དང་རྒྱན་དག་གཡོག་མོ་ལ་བསྐུར་ཏེ་འབོད་དུ་བཏང་བ་ན། དེ་
བཟང་མོ་ཅན་སོང་བ་དང་། གཞན་ཞིག་གིས་ཀྱང་ཀཎ་པ་ཎི་ལྔ་བརྒྱ་ཁྱེར་ནས་
བཟང་མོ་ཅན་ཡོང་བའི་ཚེ་བཟང་མོའི་སེམས་ལ་འདི་བཟློག་ན་ཀ་ར་པ་ཎི་མི་
འཐོབ་བོ་སྙམ་ནས་གཡོག་མོ་སླར་བཟློག་སྟེ་པདྨོའི་རྩ་ལག་པ་བདག་རེ་ཞིག་མི་
སྐབས་པས་སླད་ཀྱིས་མཆིའོ་ཞེས་སྨྲོས་ཤིག་ཅེས་འཕྲིན་བསྐུར་ཏེ། མགྲོན་པོའི་
བདག་པོ་དང་ལྷན་དུ་འདུག་ནས་ནམ་གྱི་ཆ་སྨད་ལ་པདྨའི་རྩ་ལག་ཅན་འགྲོའོ་
ཞེས་སྨྲས་ནས། སྔོན་ལ་གཡོག་མོ་བཏང་ནས་སྐྱེད་མོས་ཚལ་གང་དུ་ཡོང་ཞེས་
དྲིས་པས། དེ་ན་རེ། ཁྱོད་ཀྱི་ཇོ་མོ་སྐད་ཅིག་ལ་སྐབས་མེད་དོ་ཞེས་ཟེར།
སྐད་ཅིག་ལ་ཡོད་དོ་ཞེས་ཟེར་བ་ཅི། བུ་མོ་ན་རེ། སྐབས་མེད་པ་མ་ཡིན་གྱི།
ཁྱོད་ཀྱིས་བསྐུར་བའི་གོས་དང་རྒྱན་ཐོགས་ནས་སྐྱེས་པ་གཞན་དང་ཉལ་ལོ་ཞེས་



-
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 449
སྨྲས་པ་དང་། དེ་ཁྲོས་ནས་བུ་མོ་ཁྱོད་སོང་ལ་སྐྱེད་མོས་ཚལ་ག་གེ་མོ་ཞིག་ཏུ་
ཤོག་གྱིས་ཤིག དེར་དེ་བྱུང་བ་དང་ཁྱོད་ཀྱིས་དེ་ལྟར་བྱ་བར་རིགས་སམ།
བདགགིས་ནོངས་ཏེ་བུད་མེད་ནི་སྐྱོན་ཅན་ལགས་པས་བཟོད་ཅིག དེར་རྩ་
ལག་ཁྲོས་ནས་བཟང་མོ་ལ་རལ་གྲི་བསྣུན་ནས་བསད་དོ། ། དེར་གཡོག་མོས་ཇོ་
མོ་བསད་དོ་ཇོ་མོ་བསད་དོ་ཞེས་སྒྲ་ཆེན་པོ་བོས་པ་དང་། སྐྱེ་བོའི་ཚོགས་རྣམས་
ཀྱིས་ཐོས་ནས་ནགས་ཁྲོད་དེར་རྒྱུགས་པ་དང་། པདྨའི་རྩ་ལག་སྐྲག་ནས་བྲོས་
པའི་ལམ་ན་གོའུ་ཏ་མ་གནས་པའི་མདུན་དུ་རལ་གྲི་ཁྲག་ཅན་དེ་སྐྱུར་ནས་སྐྱོ་
བོའི་གསེབ་ཏུ་བྲོས་སོ། ། དེར་གཞན་དག་གིས་རལ་གྲི་མཐོང་ནས་གོའུ་ཏ་མ་
ལ་བསྐོར་ཏེ། ཁྱོད་རབ་ཏུ་བྱུང་བའི་རྒྱལ་མཚན་ཐོགས་ནས་འདི་འདྲ་བའི་
ལས་བྱེད་དམ། དེས་སྨྲས་པ། ལས་ཅི་བྱས། གཞན་དག་ན་རེ། ཁྱོད་
བཟང་མོ་དང་ལྷན་ཅིག་དགའ་མགུར་སྤྱད་ནས་དེ་ནས་བསད་དོ། ། དེ་ན་རེ།
ཁོ་བོ་ནི་ཞི་བས་ཆོས་སྒྲུབ་པ་ཡིན་པས་དེ་ལྟ་བུ་མི་བྱེད་དོ་ཞེས་སྨྲས་ཀྱང་ཡིད་མ་
ཆེས་ཏེ་ཕྱིན་ཁ་ལོག་ཏུ་བཀྱིགས་ནས་རྒྱལ་པོ་ལ་གཏད་དོ། ། རྒྱལ་པོ་དག་ནི་མི་
རྟོག་པ་ཡིན་པས། དེ་ལྟར་ནའང་རབ་ཏུ་བྱུང་བ་འདི་ངས་སྤངས་ཀྱི། གསལ་
ཤིང་ལ་སྐྱོན་ཅིག་ཅེས་ཟེར་ནས་དེའི་མགུལ་དུ་མེ་ཏོག་ཀ་ར་བཱི་རའི་ཕྲེང་བ་
བཏགས་ནས་མཚོན་ཐོགས་པའི་གཤེད་མ་རྣམས་ཀྱིས་ཁྲིད་དེ་ལམ་པོ་ཆེ་དང་
གཞི་མདོ་དང་ཚོང་འདུས་ལ་སོགས་པ་བསྐོར་ནས་ལྷོ་ཕྱོགས་ཀྱི་སྒོ་ནས་ཕྱུང་
སྟེ། ། གསོན་པོ་ཉིད་དུ་གསལ་ཤིང་ལ་སྐྱོན་ནོ། ། དེའི་ཚེ་མཁན་པོ་མདོག་
ནག་གིས་ལོ་མའི་སྤྱིལ་པོར་འོངས་པས་མ་མཐོང་ནས་ཕན་ཚུན་བཙལ་བས་
གསལ་ཤིང་ལ་སྐྱོན་པ་མཐོང་སྟེ། མིག་མཆི་མས་གང་བས་ཀྱི་ཧུད་བུ་འདི་ཅི་
ཞིག དེས་ཀྱང་སྐད་མི་གསལ་ཞིང་ཡི་ཆད་ལ་གནད་དུ་བབ་པའི་ཚོར་བས་
གདུངས་ནས་ སྨྲས་ པ། མཁན་པོ་ གཞན་ ཅི་ཞིག་ལགས་ ལས་ ལགས་མོད།



450 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མཁན་པོ་ན་རེ། བུ་རྨ་བྱུང་ངམ། གནོད་པ་གཞན་མ་བྱས་གྲང་། མཁན་པོ་
བདག་གི་ལུས་ཀྱིས་རྨ་བྱུང་གི་སེམས་ཀྱིས་ནི་མ་བྱས་སོ། ། བུ་དེ་ལྟར་ཅིས་ཤེས།
མཁན་པོ་བདེན་བ་གསོལ་གྱིས་གསོན་ཅིག བདག་གིས་ལུས་ཀྱིས་ རྨ་བྱུང་གི་
སེམས་ཀྱིས་མ་ཡིན་ན། བདེན་པའི་ཚིག་དེས་མཁན་པོའི་མདོག་ནག་པོ་འདི་
གསེར་གྱི་མདོག་འདྲ་བར་གྱུར་ཅིག་ཅེས་བརྗོད་མ་ཐག་ཏུ་མཁན་པོའི་མདོག་
གསེར་ལྟ་བུར་གྱུར་ཏེ། དེ་མཐོང་ནས་གཞན་ངོ་མཚར་སྐྱེས་ཏེ། དེའི་ཚེ་གོའུ་
ཏ་མས་སྨྲས་པ། མཁན་པོ་ད་བདག་ནི་ཤི་འཕོས་ནས་གང་དུ་སྐྱེ། ཚེ་ཕྱི་མ་ནི་
གང་ཞིག་ལགས། དེས་སྨྲས་པ། བུ་བྲམ་ཟེ་རྣམས་ན་རེ། བུ་མེད་པ་ལ་འགྲོ་
བ་མེད་དོ་ཞེས་ཟེར་ན། ཁྱོད་ཀྱིས་བུ་འགའ་ཞིག་བསྐྱེད་པ་ཡོད་དམ། མཁན་
པོ་བདག་ནི་གཞོན་ནུ་ལ་རབ་ཏུ་བྱུང་བས་བུད་མེད་ཀྱི་རྒྱུས་ཀྱང་མ་འཚལ་ན།
བུ་སྐྱེ་བ་ག་ལ་མཆིས། བུ་དེ་ལྟར་ན་སྔོན་ཡུལ་ལ་སྤྱད་པ་དྲན་པར་གྱིས་ཤིག
མཁན་པོ་བདག་ནི་ཚོར་བ་དྲག་པོས་ཉེན་པས་གནད་རྣམས་ཆད་ཅིང་ཚིགས་
རྣམསབྱེ་སྟེ་འཆི་བ་གཅིག་པུ་དྲན་པར་གྱུར་ན། སྔོན་གྱི་ཡུལ་སྤྱད་པ་ཇི་ལྟར་
དྲན་པར་འགྱུར། དེའི་མཁན་པོ་མངོན་པར་ཤེས་པ་ཐོབ་པ་ཡིན་པས་དེའི་རྫུ་
འཕྲུལ་གྱིས་རྫི་ཆར་ཆེན་པོ་སྤྲུལ་ནས་ལུས་ལ་ཕོག་པ་དང་། ཆར་དང་རླུང་
ལངས་པས་སྡུག་བསྔལ་རྣམ་པར་མནན་ནས་སྔོན་གྱི་ཡུལ་ལ་སྤྱད་པ་བསམས་
ནས་དེ་ཡིས་འཁྲིག་པའི་འདོད་ཆགས་རྗེས་སུ་དྲན་པར་བྱས་པས་ཁུ་བའི་ཐིག་པ་
གཉིས་ཁྲག་དང་ལྷན་ཅིག་ལྷུང་ངོ་། ། དེ་སྒོ་ང་གཉིས་སུ་གྱུར་ཏེ། ཉི་མའི་འོད་
ཀྱིས་སྨིན་པར་བྱས་ནས་རྡོལ་པ་དང་ཁྱེའུ་གཉིས་བྱུང་ནས་དེའི་ཉེ་འཁོར་གྱི་བུ་
རམ་གྱི་ཚལ་གསེབ་ཏུ་ཞུགས་ སོ། ། དེ་ནས་ཉི་མའི་འོད་ཤིན་ཏུ་ཚ་བས་
གདུངས་ཏེ་གོའུ་ཏ་མ་ཤིའོ། ། དེ་ནས་མཁན་པོས་གསལ་ཤིང་གི་ཉེ་འཁོར་དུ་
བལྟས་པས། སྒོ་ང་རྡོལ་བའི་ཁོག་པ་གཉིས་མཐོང་ནས་རྗེས་གཅོད་ཅིང་བུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 451
རམ་གི་ཚལ་གསེབ་ཏུ་ཞུགས་པས་ཁྱེའུ་གཉིས་མཐོང་ངོ༌། ། དེས་འདི་གཉིས་
སུའི་བུ་ཡིན་ཞེས་བསམ་པ་ལ་ཞུགས་པས། དྲང་སྲོང་གོའུ་མའི་བུར་ཤེས་ནས་
སླར་སྡུག་པ་སྐྱེས་ཏེ། བསྟི་གནས་སུ་ཁྲིད་ནས་གསོས་ཏེ་ཉི་མས་སྨིན་པར་བྱས་
པ་ལས་སྐྱེས་པས་ཉི་མ་སྐྱེས་ཞེས་བྱ་བར་གྱུར་ལ། གོའུ་ཏ་མའི་བུ་ཡིན་པས་གོའུ་
ཏ་མ་ཞེས་ཀྱང་ཟེར། རང་གི་ཡན་ལག་ལས་སྐྱེས་པས་ཡན་ལག་སྐྱེས་དང་། བུ་
རམ་ཤིང་གི་ཚལ་གསེབ་ནས་རྙེད་པས་བུ་རམ་ཤིང་པ་ཞེས་ཀྱང་གྲགས་སོ། །
དེའི་ཚེ་བྷ་ར་དྷྭ་ཛ་བུ་མེད་པས་ཤི་ནས། བློན་པོ་དག་བགྲོས་ཏེ་སུ་ཞིག་རྒྱལ་
པོར་བཞག་ཅེས་པ་དང་གཞན་དག་ན་རེ། དེའི་གཅེན་གོའུ་ཏ་མ་བསྐོའོ་ཞེས་
སྨྲས་ནས། དྲང་སྲོང་གསེར་མདོག་ཅན་སོང་སྟེ་གོའུ་ཏ་མ་གང་ན་མཆིས། དེ་
ན་རེ། ཁྱེད་ཅག་གིས་དེ་མཐོང་བར་ཡང་མི་དྲན་ན་ཇི་ལྟར་བསད། དེ་དྲང་
སྲོང་གིས་ཞིབ་ཏུ་བསྙད་པ་དང་། དེ་དག་ན་རེ། དེ་ལྟར་ན་སྡིག་པ་སྤྱོད་པ་
དེའི་མིང་ཙམ་ཡང་ཐོས་པར་མི་བྱའོ། ། དྲང་སྲོང་ན་རེ། དེས་སྡིག་པའི་ལས་
ཅི་བྱས། འདི་དང་འདིའོ། ། དེའི་སྐྱོན་མེད་པའི་རྒྱུ་མཚན་ཞིབ་ཏུ་བརྗོད་པ་
དང་དེ་དག་སླར་འགྱོད་དེ། བདག་ཅག་གིས་ནི་མ་ལེགས་པ་དེ་ལྟ་བུ་བགྱིས་སོ་
ཞེས་གཏམ་དུ་སྨྲ་བ་ན། ཁྱེའུ་དེ་གཉིས་ཀྱང་དེར་བྱུང་ངོ་། ། བློན་པོ་ན་རེ།
འདི་གཉིས་སུ་ཞིག དེ་ཁོ་ནའི་བུའོ། ། འདི་གཉིས་ཇི་ལྟར་སྐྱེས། མིང་ཅི།
དྲང་སྲོང་གིས་ཞིབ་ཏུ་བསྟན་པས་ངོ་མཚར་སྐྱེས་ནས་ཕུ་བོ་ཆེ་ཤོས་རྒྱལ་པོར་
བསྐོས་ཏེའུ་མེད་པར་ཤིའོ། ། དེ་ནས་ནུ་བོ་བསྐོས་ནས་རྒྱལ་པོ་བུ་རམ་ཤིང་པ་
ཞེས་གྲགས་སོ། ། དེའི་བུ་དང་ཚ་བོ་དང་ཡང་ཚའི་རྒྱུད་ལས་གྲུ་འཛིན་གྱི་རྒྱལ་
པོ་བུ་རམ་ཤིང་པ་བརྒྱའི་ཐ་མ་ནི་འཕགས་སྐྱེས་པོའོ། ། དེ་ལ་བུ་བཞི་སྟེ། སྐར་
མདའ་གདོང་དང་། ལག་རྣ་དང་། གླང་ཆེན་འདུལ་དང་། རྐང་གདུབ་ཅན་
ནོ། ། རེ་ཞིག་ན་དེ་དག་གི་མ་ཤི་ནས་ཉི་འོག་གི་རྒྱལ་པོ་ཞིག་གི་བུ་མོ་མ་ཡར་



452 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མོར་བསླངས་པ་ན་དེས་བརྩིས་བཟུང་སྟེ། གལ་ཏེ་ངའི་བུ་མོ་ལ་བུ་བྱུང་ན་རྒྱལ་
པོར་དབང་བསྐུར་ན་སྦྱིན་ནོ་ཞེས་ཟེར་ཏོ། ། དེར་དེ་ཁས་བླངས་ནས་བཙུན་
མོར་ཁས་བླངས་པ་དང་། དེ་ལ་བུ་ཞིག་བཙས་པ་དེ་རྒྱལ་པོར་མ་བསྐོས་ན་ནི་
དམག་བྱས་ནས་བརླག་པར་བྱེད་ལ། ཕུ་བོ་དག་ཡོད་པས་བསྐོ་བར་མ་ནུས་པ་
ལ་བློན་བོ་དག་གིས་ཐབས་བཤམས་ཏེ་ཕུ་བོ་བཞི་བོ་གཞན་དུ་སྤྲུགས་སོ། །
དེར་དེ་དག་གིས་རང་རང་གི་སྲིང་མོ་དག་ཁྲིད་དེ་གངས་རི་དང་ཉེ་བ་ཆུ་བོ་སྐལ་
ལྡན་ཤིང་རྟའི་འགྲམ་དྲང་སྲོང་སེར་སྐྱའི་བསྟི་གནས་དང་ཉེ་བ་ཞིག་ཏུ་གནས་
བཅས་ཏེ། རི་དྭགས་བསད་པའི་ཤས་འཚོ་ཞིང་། དུས་གསུམ་དུ་དྲང་སྲོང་
སེར་སྐྱ་ཅན་འགྲོ་བ་ལས་ལང་ཚོ་དར་ལ་བབ་པས་འདོད་ཆགས་ཀྱིས་གཟིར་ཏེ་
ཤ་ཤོར་བ་ལས། དྲང་སྲོང་ན་རེ། ཅིས་ཉེས། འདོད་ཆགས་ཀྱིས་ཉེན་ནོ། །
དེས་རང་གི་སྲིང་མོ་སྤོངས་ལ་མ་མི་གཅིག་པའི་སྲིང་མོ་དག་ལ་སྤྱོད་ཅིག རུང་
ངམ། རུང་ངོ་། ། དེར་དེ་བཞིན་སྤྱད་པས་བུ་དང་ཚ་བོ་མང་དུ་འཕེལ་བ་ན།
དྲང་སྲོང་སོ་མ་བསོད་ནས་གནས་གཞན་ཞིག་དེ་དག་ལ་ཕོག་སྟེ་དེར་གནས་
སོ། ། དེར་དེ་དག་གྲོས་བྱས་ཏེ། བདག་ཅག་རྣམས་སྤངས་པ་ནི་རིགས་
མཉམ་པའི་ཆུང་མ་མང་དུ་བླངས་པས་ཉེས་ཀྱི། ད་འུ་ཅག་རྣམས་ཆུང་མ་རེ་
རེས་ཆོག་ཤེས་པར་བྱའོ། ། དེའི་ཚེ་ཡབ་འཕགས་སྐྱེས་པོས་བློན་པོ་རྣམས་ལ་
ངའི་སྲས་གཞོན་ནུ་རྣམས་ད་ལྟ་གང་ན་འཁོད། ཆུ་བོ་སྐལ་ལྡན་ཤིང་རྟའི་
འགྲམ་ན་རང་དང་མ་མི་གཅིག་པའི་སྲིང་མོ་དག་ལ་བུ་ཚ་བསྐྱེད་ནས་འཁོད་
དོ། ། ཀྱེ་མ་གཞོན་ནུ་དག་གིས་དེ་ལྟར་ཕོད་དམ། ལྷ་རྔོ་ཐོགས་ལགས་སོ། །
དེ་ནས་རྒྱལ་པོ་ལག་པ་གཡས་པ་བརྐྱང་སྟེ། ཀྱེ་མ་གཞོན་ནུ་རྣམས་ནི་ཡོད་པ་
ཡིན་ནོ། ། ཤིན་ཏུ་ཕོད་པ་ཡིན་ནོ་ཞེས་བྱས་པས་ཕོད་པ་ཕོད་པ་ཞེས་ཏེ་ཤཱཀྱ་
ཤཱཀྱ་ཞེས་བྱའོ། ། དེ་ནས་རྒྱལ་པོ་ཤི་ནས་རྒྱལ་སྲིད་དེ་ཀས་བཟུང་། དེ་བུ་མེད་
，



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 453
པར་ཤི་ནས་སྤུན་བཞིས་རིམ་པ་ལྟར་བཟུང་སྟེ། ཕུ་བོ་གསུམ་ཡང་བུ་མེད་པར་
ཤི་ནས། རྐང་གདུབ་ཅན་རྒྱལ་པོར་གྱུར་ཏོ། ། དེའི་བུ་གནས་འཇོག་གོ། །
དེའི་བུ་ས་ཁྱིམ་མོ། ། དེའི་བུ་རྒྱུད་ལས་ཡུལ་སེར་སྐྱའི་རྒྱལ་པོ་ལྔ་ཁྲི་ལྔ་སྟོང་གི་ཐ་
མ་ནི་ཤིང་རྟ་བཅུ་པ་དང་། བརྒྱད་པ་དང་གཞུ་བརྟན་ལ་སོགས་པ་བཅུ་གཉིས་
བྱུང་ངོ༌། ། གཞུ་བརྟན་ལ་བུ་གཉིས་ཏེ། སེང་གེ་འགྲམ་དང་། སེང་གེ་
སྒྲའོ། ། སེང་གེ་འགྲམ་ལ་བུ་བཞི་སྟེ། ཟས་གཙང་། ཟས་དཀར་དང་། བྲེ་
བོ་ཟས་དང་། ཚད་མེད་ཟས་སོ། ། བུ་མོའང་བཞི་སྟེ། གཙང་མ་དང་།
དཀར་མོ། བྲེ་མོ། ཚད་མེད་མའོ། ། ཟས་གཙང་ལ་བུ་གཉིས་ཏེ། བཅོམ་
ལྡན་འདས་དང༌། དགའ་བོའོ། ། ཟས་དཀར་ལ་བུགཉིས་ཏེ། རྒྱལ་དང་
བཟང་ལྡན་ནོ། ། བྲེ་བོ་ཟས་ལ་མིང་ཆེན་དང་མ་འགག་པའོ། ། ཚད་མེད་
ཟས་ཀྱི་བུ་ཀུན་དགའ་བོ་དང་། ལྷས་སྦྱིན་ནོ། ། གཙང་མའི་བུ་ནི་ལེགས་པར་
རབ་སད་དོ། ། དཀར་མོའི་བུ་ཕྲེང་བ་ཅན་ནོ། ། བྲེ་མོའི་བུ་བཟང་ལེན་
ནོ། ། ཚད་མེད་མའི་བུ་ནི་དགེ་འཕེལ་ལོ། ། བཅོམ་ལྡན་འདས་ཀྱི་སྲས་ནི་སྒྲ་
གཅན་ཟིན་ཡིན་ཏེ། སྒྲ་གཅན་ཟིན་གྱིས་རྒྱལ་པོ་མང་པོས་བཀུར་བའི་རྒྱུད་
རྫོགས་ཤིང་། སྲིད་པའི་ཕྲེང་རྒྱུད་ཆད། ། སྐྱེ་བའི་འཁོར་བ་ཟད་དོ། ། རྒྱལ་
པོ་འབུམ་ཕྲག་བཅུ་གཅིག་དང་། ། སྟོང་དང་ལྔ་བརྒྱ་བརྒྱད་ཅུ་གསུམ། ། །
༈ ནང་གི་སེམས་ཅན་གྱི་གནས་ནི། ། འདི་འོག་སྟོང་ཕྲག་ཉི་ཤུ་
ན། ། མནར་མེད་པའོ་དེ་ཙམ་མོ། ། ཞེས་པ་ནི། གཞག་པ་ནས། འཛམ་
བུའི་གླིང་འདི་ནས་ཐུར་དུ་དཔག་ཚད་ཉི་ཁྲི་ན་མནར་མེད་ལ་སླེབ་སྟེ། དེ་དག་
གི་གནས་ཀྱི་དཔངས་ཚད་ལའང་ཉི་ཁྲི་སྟེ། དེ་ལྟར་ན་འདི་ནས་བཞི་ཁྲི་ན་
མནར་མེད་ཀྱི་ས་གཞི་ལ་ཐུག་གོ། ། མནར་མེད་ཀྱི་སྟེང་ན་ནི་རབ་ཏུ་ཚ་
བའོ། ། དེའི་སྟེང་ན་ཚ་པའོ། ། དེའི་སྟེང་ན་ངུ་འབོད་ཆེན་པོའོ། ། དེའི་



454 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྟེང་ན་ངུ་འབོད་དེ། དེ་བཞིན་ཡང་སོས་ཀྱི་བར་དུ་རིམ་པ་བཞིན་ཏེ་ཚ་དམྱལ་
བརྒྱད་ནི་མཐོ་དམན་དུ་རིམ་པས་གནས་ལ། རེ་རེ་ལའང་འཁོར་བཅུ་དྲུག་
གིས་བསྐོར་རོ། ། འདི་ནས་དཔག་ཚད་བཞི་ཁྲིའི་སྟེང་ན་རྒྱལ་ཆེན་བཞིའི་རིས་
ཀྱི་ལྷ་གནས་ཡོད་དེ། གཉའ་ཤིང་འཛིན་གྱི་སྟེང་གི་ཤར་ན་ནི་ཡུལ་འཁོར་སྲུང་
ཞེས་བྱ་བ་གྲུ་བཞི་ངོས་རེར་ཕྱེད་དང་སུམ་བརྒྱ་རེའོ། ། དེའང་འདི་སྐད་དུ།
ཡུལ་འཁོར་སྲུང་གི་བསོད་ནམས་དབང་གི་མཐུས། ། ཡུལ་འཁོར་སྲུང་གི་གྲོང་
ཁྱེར་རླུང་ཆེན་ལྡང་། ། མེ་ཏོག་རྙིང་པ་རྣམས་ནི་འདོར་བར་བྱེད། ། མེ་ཏོག་
གསར་པ་རྣམས་ནི་ལེགས་པར་འགྲེམས། ། ཞེས་སོ། ། ལྷོ་ཕྱོགས་ན་འཕགས་
པར་སྐྱེས་ཞེས་བྱ་བ་སྔ་མ་དང་འདྲ་བ་ཡོད་དོ། ། དེ་བཞིན་དུ་ནུབ་ན་མིག་མི་
བཟང་གི་ཕོ་བྲང་སྣ་ཚོགས་གཟུགས་ཞེས་བྱ་བ་དང་། བྱང་ན་ལྕང་ལོ་ཅན་ཞེས་
བྱ་སྟེ་ཐམས་ཅད་ཀྱང་ཚད་འདྲ་ལ། མཛེས་ཤིང་བལྟ་ན་སྡུག་པ། རིན་པོ་ཆེ་སྣ་
བདུན་ལས་གྲུབ་པ། དེ་དག་གི་དབུས་ལམ་སྲང་ཆུར་དཔག་ཚད་ཕྱེད་དང་
སུམ་བརྒྱ། ཞེང་དུ་ཕྱེད་དང་གཉིས་ཡོད་པ། མེ་ཏོག་དང་བྱ་སྣ་ཚོགས་ཀྱིས་
གང་བ་ཡིད་འཕྲོག་པ་དག་ཡོད་དོ། ། དེ་ནས་རིམ་པ་ལྟར་སུམ་ཅུ་རྩ་གསུམ་
དང་། འཐའ་བྲལ་དང་། དགའ་ལྡན་དང་། གཞན་འཕྲུལ་དབང་བྱེད་དང་།
ཚངས་རིས་དང་། ཚངས་པ་མདུན་ན་འདོན་དང༌། ཚངས་ཆེན་དང་འོད་
ཆུང་དང་། ཚད་མེད་འོད་དང་། འོད་གསལ་དང༌། དགེ་ཆུང་དང༌། ཚད་
མེད་ དགེ་ དང། དགེ་ རྒྱས་ དང་། སྤྲིན་མེད་ འོད། བསོད་ནམས་ སྐྱེས།
འབྲས་བུ་ཆེ། མི་ཆེ། མི་གདུང་། གྱ་ནོམ་སྣང་། ཤིན་ཏུ་མཐོང་དང་འོག་
མིན་པའོ། ། དེ་ལ་འོག་མིན་པ་ནི་ཐམས་ཅད་ལ་ཤེས་པའི་མཐོང་བ་འཇུག་ལ།
ཤིན་ཏུ་མཐོང་ནས། གཞོང་ཐོགས་ཀྱི་བར་ན་རང་རང་གི་འོག་མ་འོག་མ་ལ་
མཐོང་བ་འཇུག་གི ། གོང་མ་ལ་མ་ཡིན། སེམས་ཅན་རྣམས་ཀྱི་རང་བཞིན་



༡
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 455
ཇི་ལྟ་བུ་ཞེ་ན། གཞག་པ་ལས། མ་རིག་འཚོ་བའི་མི་རྣམས་ནི། ། འདིར་ནི་
གནོད་འགྱུར་རྣམས་བྱས་པའི། ། འགྲོ་བ་ཕྱི་མ་གང་ཡིན་པ། ། དམྱལ་འགྲོ་དེ་
དག་ང་ལ་ཉོན། ། ཡང་སོས་དང་ནི་ཐིག་གནག་དང་། ། བསྡུས་གཞོམ་དང་
ནི་ངུ་འབོད་གཉིས། ། གཞན་ཡང་མནར་མེད་ཆེན་པོ་དང་། ། ཚ་བ་དང་ནི་
རབ་ཏུ་ཚ། ། དམྱལ་བ་བརྒྱད་པོ་འདི་དག་ནི། ། ཐར་པ་དཀའ་བ་བསྟན་པ་
སྟེ། ། བརླང་པའི་ལས་བྱས་རྣམས་ཀྱིས་གང་། ། རེ་རེའང་འཁོར་ན་བཅུ་དྲུག་
ཡོད། ། ཆ་བཞི་དང་ནི་སྒོ་བཞིར་མཉམ། ། ཚ་བའི་ཚད་ནི་རྣམ་པར་
ཕྱེད། ། ལྕགས་ཀྱི་རྭ་བས་ཀུན་ནས་བསྐོར། ། ལྕགས་ཀྱིས་ས་ནི་ཡོངས་སུ་
ཁེབས། ། ལྕགས་ཀྱི་ས་གཞི་རབ་ཚ་བ། ། འབར་ཞིང་གཟི་བརྗིད་ལྡན་པ་
སྟེ། ། དཔག་ཚད་བརྒྱ་ཕྲག་དུ་མར་ཡང་། ། མེ་ལྕེ་གཅིག་ནི་མཆེད་པར་
གནས། ། འཇུག་པ་འདུལ་བ་དྲག་པོ་སྟེ། ། མེ་ལྕེ་ལྷན་ཞིང་བསྙེན་པར་
དཀའ། ། དེ་དག་བ་སྤུ་སློང་བའི་གཟུགས། ། འཇིགས་ཤིང་འཇིགས་བྱེད་
སྡུག་བསྔལ་བ། ། དྲང་སྲོང་དག་དང་སྡོམ་ཅན་དང༌། ། དཀའ་ཐུབ་ཅན་ལ་
ཁ་ཟེར་བ། ། རྐང་པ་མཐོ་ཞིང་སྤྱི་ཚུགས་སུ། ། དམྱལ་བ་དེར་ནི་ལྟུང་བར་
འགྱུར། ། དབང་པོ་ཉམས་པ་དེ་དག་འཚེད། ། དེ་ལྟར་ཉེས་བྱས་ལས་བྱེད་པ།
ཉིན་མཚན་དུ་ནི་ཆོ་ངེས་འདེབས། ། ཞེས་གསུངས་སོ། ། དེ་ལྟར་ལུས་ངག་
ཡིད་གསུམ་གྱིས་མི་དགེ་བ་ཆུང་ངུ་སྤྱད་པ་དག་ནི་ཡང་སོས་སུ་སྐྱེ་བར་འགྱུར་ཏེ།
དེར་སྔོན་གྱི་ལས་ཀྱི་རྣམ་པར་སྨིན་པས་ལྕགས་ཀྱི་རལ་གྲི་རྣོ་བ་སྤུ་གྱེན་དུ་ཆོད་པ་
དག་དམྱལ་བ་དེ་དག་གི་ལག་ཏུ་ཡོང་བར་འགྱུར་ཏེ། གཅིག་ གིས་གཅིག་
མཐོང་བ་ན་ཞེ་སྡང་དྲག་པོ་སྐྱེས། དེར་རལ་གྲི་དག་གིས་ཕན་ཚུན་བརྡེག་ཅིང་
འཐུབ་པར་བྱེད་དོ། ། སྡུག་བསྔལ་དྲག་པོས་གདུངས་ཏེ་འཆིའོ། ། ཡང་དེའི་
མོད་ལ་ལུས་ཀྱི་དུམ་བུ་དག་འདུས་ཏེ་ཡང་སྐྱེ་བ་ན། རླུང་བསིལ་བ་དག་ལྡང་



456 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞིང་། སེམས་ཅན་ཁྱེད་ཡང་སོས་པར་གྱུར་ཅིག་ཅེས་བརྗོད་བའི་སྒྲ་ཡང་
འབྱུང་ངོ༌། ། དེར་ཡང་སྔ་མ་ལྟ་བུའི་ལུས་སུ་སྐྱེས་ཏེ་རལ་གྲིས་གཏུབ་ནས་
འཆིའོ། ། ཡང་སྔ་མ་ལྟ་བུའི་རླུང་གིས་སོས་པ་ན། ལྕགས་ཀྱི་མདུང་དང་ཐོ་བ་
དང་འཁོར་ལོ་དང་རྡོ་རྗེ་རྩེ་གཅིག་དང་འཕང་མདུང་དག་གིས་འཐུབ་པར་བྱེད་
འཐོར་བར་བྱེད་དོ། ། ཕན་ཚུན་འཁོན་ཞིང་ཞེ་ནོན་ལ། ། མི་རྣམས་མི་ལ་
གནོད་པ་དག ། ལོ་ནི་བྱེ་བ་ཕྲག་སྟོང་དུ། བསད་ཅིང་བསད་ཅིང་ཕྱིར་ཡང་
འཚོ། ། ཞེས་སོ། ། དེའི་ཚེ་ཡི་ཚད་ནི། འདི་ལྟར་མིའི་ལོ་ལྔ་བཅུ་ན་རྒྱལ་ཆེན་
རིགས་བཞི་པའི་ཉིན་ཞག་གོ ། དེ་སུམ་ཅུ་ནི་ཟླ་བ་གཅིག་གོ ། དེ་བཅུ་གཉིས་
ནི་ལྷ་དག་གི་ལོ་ཡིན་ནོ། ། དེ་ལྟ་བུའི་ལོ་ལྔ་བརྒྱ་ནི་རིགས་བཞིའི་ཚེ་ཚད་དེ།
དེ་ནི་དམྱལ་བ་ཡང་སོས་ཀྱི་ཉིན་ཞག་གཅིག་ཡིན་ལ། དེའི་སུམ་ཅུ་ནི་ཟླ་བ།
དེ་བཅུ་གཉིས་ལ་ལོ་གཅིག་སྟེ། དེ་ལྟ་བུའི་ལོ་ལྔ་བརྒྱ་ནི་ཡང་སོས་ཀྱི་ཚེའི་ཚད་
དེ། བར་མ་དོར་འཆི་བ་ནི་ཡོད་དོ། ། གང་དག་སངས་རྒྱས་ཕ་མ་དང་། །
ཉན་ཐོས་རྣམས་ལ་སྡང་བ་ནི། ། དམྱལ་བ་ཆེན་པོ་ཐིག་ནག་ཏུ། ། སྡུག་
བསྔལ་ཚོར་བ་མྱོང་བར་འགྱུར། ། འདིར་ལས་མི་དགེ་བ་སྤྱད་པ་དག་ནི་དམྱལ་
བ་ཆེན་པོ་ཐིག་ནག་ཏུ་སྐྱེས་ཏེ། རྣམ་པར་སྨིན་པ་ལས་བྱུང་བའི་སྲུང་མ་དག་
གིས་སེམས་ཅན་དེ་དག་ལྕགས་ཀྱི་ས་གཞི་འབར་ཞིང་རབ་ཏུ་འབར་བ་ལ་གན་
རྐྱལ་དུ་བཞག་ནས། ལྕགས་ཀྱི་ཐིག་གིས་བཏབ་སྟེ། ལྕགས་ཀྱི་སྟེའུ་འབར་
ཞིང་རབ་ཏུ་འབར་བ་དག་གིས་འཇོག་སྟེ། ཤིང་བཟོ་མཁན་གྱིས་འཇོག་པ་
བཞིན་ནོ། ། དེ་བཞིན་དུ་སོག་ལེ་དང་སོ་ཁ་གཉིས་པ་དང་ཁ་གསུམ་པ་དང་
སྟེའུ་ཁས་འཇོག་པར་བྱེད་ཅིང་། ལྕགས་རྒྱུད་རབ་ཏུ་འབར་བས་མགོ་དང་
ཡན་ལག་ཐམས་ཅད་རབ་ཏུ་དཀྲིས་ཏེ་ཐུར་དུ་དཔྱངས་ནས་འདྲལ་བར་བྱེད་
དོ། ། འདི་སྐད་དུ། བྱ་མིན་བྱེད་དུ་འཇུག་པ་དང་། ། མི་རྣམས་མཛའ་བོ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 457 །
འབྱེད་པ་དང་། ། ཕྲ་མ་བརྫུན་སྨྲ་སྒྱུ་བྱེད་པ། ། ཐིག་ནག་ཏུ་ནི་སྐྱེ་བར་
འགྱུར། ། ཞེས་སོ། ། རལ་གྲི་ཤང་ལང་ཆུ་གྲི་དང་། ། སེན་མོ་མདུང་ཐུང་ཐོ་
བ་རྣམས། ། སྟེའུ་སྣ་གྲི་སོག་ལེ་དང་། ། རྒྱུད་བཞི་དག་ནི་ཐིག་ནག་གི །
གནོད་པ་རྣམས་སུ་བསྟན་པ་ཡིན། ། དེ་ལྟར་སྲོག་གཅོད་པ་དང་། མ་བྱིན་
པར་ལེན་པ་བྱས་པ་དག་དམྱལ་བ་ཆེན་བོ་ཐིག་ནག་སྡུག་བསྔལ་མྱོང་སྟེ། དེའི་
ཚེའི་ཚད་ནི། མི་རྣམས་ཀྱི་ལོ་བརྒྱ་གང་ཡིན་པ་ནི་སུམ་ཅུ་རྩ་གསུམ་པའི་ཉིན་
ཞག་གཅིག་གོ། ། དེ་ལས་སྔ་མ་ལྟར་ཟླ་བ་དང་ལོར་བགྲངས་པའི་ལོ་སྟོང་ནི་
སུམ་ཅུ་རྩ་གསུམ་པའི་ཚེའི་ཚད་དེ། ། དེ་ནི་ཐིག་ནག་གི་ཉིན་ཞག་གཅིག་
གོ། ། དེ་སུམ་ཅུ་ལ་ཟླ་བ་དང་། དེ་བཅུ་གཉིས་ལ་ལོ་གཅིག་སྟེ། དེ་ལྟ་བུའི་ལོ་
སྟོང་ནི་དམྱལ་བ་ཆེན་པོ་ཐིག་ནག་གི་ཚེ་ཚད་དོ། ། སྡིག་པ་རྣམ་གསུམ་བྱས་པ་
དང་། ། དགེ་བ་རྣམ་གསུམ་མ་བྱས་པའི། ། བློ་ངན་བསྡུས་གཞོམ་སོང་ནས་
ནི། ། སྡུག་བསྔལ་ཚོར་བ་མྱོང་བར་འགྱུར། ། འདི་ལྟར་སྲོག་གཅོད་པ་དང་།
མ་བྱིན་པར་ལེན་པ་དང་། འདོད་པས་ལོག་པར་གཡེམ་པ་གསུམ་ཆེས་བྱས་པ་
ནི་དམྱལ་བ་ཆེན་པོ་བསྡུས་གཞོམ་དུ་སྐྱེ་ལ། ཆུང་ངུ་སྤྱད་པས་ནི་དེའི་འཁོར་
བཅུ་དྲུག་པོར་སྐྱེའོ། ། དེ་ལ་ལས་གསུམ་པོ་དེ་ཆེར་སྤྱད་པ་དག་ལ་བསྡུས་
གཞོམ་གྱི་གནོད་པ་ཆེན་པོ་བརྒྱད་འབྱུང་སྟེ། ས་གཞི་དང་ནི་ཕོ་བ་སྒྲོམ། །
འཁྲུལ་པ་དང་ནི་འཇོམས་དང་རི། ། དེ་ནུས་རི་སུལ་ནགས་ཚལ་རྣམས། །
བསྡུས་གཞོམ་ན་ནི་གནོད་པ་བརྒྱད། ། དམྱལ་བ་ཆེན་པོ་བསྡུས་གཞོམ་དུ་སོང་
བའི་མི་དག་ནི་ཤིང་ལྗོན་པའི་དྲུང་དུ་བྱ་རྒོད་མཆུ་རབ་ཏུ་འབར་བས་བཟུང་སྟེ་
རྒྱུ་མ་དུས་ཏེ་ཟའོ། ། ཡང་ཆུ་བོ་ཕུར་བུས་གང་བ་ཞེས་བྱ་བ་རབ་ཏུ་ཕུར་བུས་
འབིགས་ཤིང་རལ་གྲི་དག་གིས་ཀྱང་འཐུབ་པར་བྱེད་དོ། ། དེ་ལྟར་བུའི་སྡུག་
བསྔལ་མཚུངས་པ་མེད་ཅིང་དཔེ་ཟླ་མེད་པ་དག་གིས་བསྐྱོད་ཅིང་རྣམ་བར་
，།



458
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
-----
འཁྲུགས་པས་ངུ་བར་བྱེད་དོ། ། དེ་ནས་ཟངས་དམར་བོ་བསྐོལ་ཅིང་བཞུ་བ་
རབ་ཏུ་འབར་བས་སྲེག་པར་བྱེད་དོ། ། དེ་ལྟར་ཕུར་བུས་གང་བའི་ཆུ་བོ་དེར་
བསྐོལ་བ་ན། ལ་ལ་ནི་ལུས་རྩྭ་ལྟར་སྲེག་གོ། ། ཁ་ཅིག་ནི་གཏིང་དུ་ནུབ་
བོ། ། ཁ་ཅིག་ནི་ལུས་མར་གསར་ལྟར་འཇུ་པར་བྱེད་དོ། ། ཁ་ཅིག་གི་ལུས་
སྟེང་དུ་འཐོན་པ་ན་བྱ་རྒོད་རབ་ཏུ་འཇིགས་པ་དག་གིས་ལུས་དུམ་བུར་བརྒྱ་
སྟོང་དུ་གཏུབས་ཏེ་ཟ་བར་བྱེད་དོ། ། ཁ་ཅིག་ནི་ཐགས་བརྒྱངས་པ་ལྟར་ལུས་
བརྒྱངས་ཏེ་གསད་དོ། ། ཁ་ཅིག་ནི་ཁ་ཕུབ་སྟེ་གསད་དོ། ། ཁ་ཅིག་ནི་བུམ་
པར་བཅུག་སྟེ་འབྲུ་འཚོད་པ་ལྟར་འཚོད་པར་བྱེད་དོ། ། དེ་ལྟར་ཉམ་ཐག་པས་
གཅིག་ལ་གཅིག་འཇུ་བར་བྱེད་དུ་བར་བྱེད་དོ། ། མགོན་མེད་པ་ཁ་ཅིག་ནི་
གཅན་གཟན་རབ་ཏུ་འཇིགས་པ་དག་གིས་ཟ་བར་བྱེད་དོ། ། དེ་ལྟར་རང་གི་
སེམས་ཀྱིས་བསླུས་པ་དེ་དག་གིས་ཚོར་བའི་རྣམ་པ་འབུམ་ཕྲག་དུ་མ་མྱོང་སྟེ།
མགོན་མེད་པར་གྱུར་པ་དེ་དག་རབ་ཏུ་ཉམ་ཐག་པས། བདག་ཅག་སྡུག་
བསྔལ་བ་འདི་ལས་སྐྱོབ་སུ་ཡོད་སྙམ་ནས་ཕྱོགས་ཀུན་ཏུ་རྒྱུག་ཅིང་ངུ་བ་ན་
གཤིན་རྗེའི་མི་དག་གིས་གཏུན་ཤིང་རབ་ཏུ་འབར་བ་བསྣུན་ཅིང་། ཅོང་རོང་
རོང་ཉམ་ང་བའི་ས་ཕྱོགས་དག་ཏུ་བཅུག་སྟེ། འདི་ལྟར་ཤིང་ལྗོན་པ་རབ་ཏུ་
མཐོ་བའི་ཁར་ཁྲིད་དེ། ལྕགས་འབར་པའི་ས་གཞི། ཕུར་བུ་རྣོན་པོ་བཙུགས་
པས་གང་བའི་སྟེང་དུ་སྐྱུར་བར་བྱེད་དོ། ། ལུས་དུམ་བུ་དུམ་བུར་འཆད་པར་
འགྱུརརོ། ། ཡང་མི་དེ་དག་གིས་བཟུང་ནས་ལོ་མ་རལ་གྲི་ལྟ་བུ་འབར་བའི་
ནགས་ཚལ་དུ་ཁྲིད་དེ། སྔོན་རང་གིས་འདོད་པས་ལོག་པར་སྤྱད་པའི་ལས་
ལས་གྲུབ་པའི་ཤིང་དེའི་སྟེང་ན་ལས་ཀྱིས་སྤྲུལ་པའི་བུད་མེད་ཉམས་དགའ་ཞིང་།
ཆ་བྱད་མཛེས་པ། རྒྱན་སྣ་ཚོགས་ཀྱིས་བརྒྱན་པ། ཤིན་ཏུ་གཞོན་ཞིང་སེན་མོ་
གཙང་ལ་སྒེག་པ། བྱིས་པ་སོ་སོའི་སྐྱེ་བོ་ཐམས་ཅད་ཀྱི་ཡིད་ཕྲོག་པར་བྱེད་པ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 459
ཞིག་འདུག་པ་དམྱལ་བ་པ་དེས་མཐོང་ནས་འདི་སྙམ་དུ་སེམས་ཏེ། འདི་ནི་
སྔོན་མིར་གྱུར་པའི་དུས་ན་ངའི་ཆུང་མ་ཡིན་ནོ་སྙམ་ནས་རང་གི་ལས་ཀྱིས་
བསྒྲིབས་པ་དེ་ཤིང་དེ་ལ་འཛེག་པར་བྱེད་དོ། ། དེ་འཛེག་པ་ན་ལོ་མ་རལ་གྲིའི་
སོ་ལྟ་བུ་དེ་དག་ཁ་ཐུར་དུ་བསྟན་པས་ལུས་ཀྱི་ཤ་དང་རྒྱུས་པ་དང་རུས་པ་དང་
རྐང་གི་བར་དུ་གཤོག་ཅིང་བཅད་ནས་རྐང་མར་དག་འདྲུ་བར་འགྱུར་རོ། ། དེ་
ལྟ་བུའི་སྡུག་བསྔལ་མྱོང་བཞིན་དུ་འཛེགས་ནས་ཤིང་གི་རྩེར་སླེབས་པ་དང་།
ཡང་ལས་ཀྱིས་སྤྲུལ་པའི་བུད་མེད་དེ་ས་གཞིའི་སྟེང་ན་སླེབས་ནས་དམྱལ་བ་པ་
དེ་ལ་ཆགས་པའི་མིག་གིས་ལྟ་ཞིང་འཛུམ་ལ། ། སྙན་པའི་ངག་གིས་འདི་ལྟར་
བདག་ནི་ཁྱོད་ཁོ་ན་ལ་བསམ་སྟེ་འདིར་ཡོངས་པ་ཡིན་ན་ད་ཁྱེད་མར་ཡོངས་
ནས་བདག་གི་ལུས་དང་མཛའ་བར་མི་མཛད་དམ་ཞེས་ཟེར་རོ། ། དེར་ཡང་
དམྱལ་བ་དེ་འདོད་ཆགས་ཀྱི་མེས་གཟིར་ཏེ་སླར་ཡང་སའི་སྟེང་དུ་འབབ་པར་
བྱེད་དོ། ། དེ་འབབ་པ་ན་ལོ་མ་དེ་དག་ཁ་གྱེན་དུ་ཟུག་སྟེ། ལུས་ཀུན་ཏུ་
གཤོག་པ་ན་བུད་མེད་དེ་སྐྱེས་པ་དེ་ལ་ལྟ་བར་བྱེད་དོ། ། དེར་ཡང་སྙིང་ལ་
འདོད་པའི་སྲེད་པས་གདུངས་པ་དེ་ལུས་ཀྱི་གནད་ཐམས་ཅད་བཅད་ཅིང་།
སྡུག་བསྔལ་དཔེ་ཟླ་མེད་པ་མྱོང་བཞིན་དུའང་བུད་མེད་དེ་ལྟ་ཞིང་འབབ་པ་ན།
བྱ་རྒོད་མཆུ་རབ་ཏུ་འབར་བ་དག་བྱུང་ནས་དེའི་མིག་འབྱིན་པར་བྱེད། སྤུ་
གྲིའི་སོ་ལྟ་བུས་རྣ་བ་དང་སྣ་ཡང་གཅོད་པར་བྱེད་དོ། ། དེར་ཉམ་ཐག་པའི་
སྐད་ཀྱིས་ངུ་བ་ན་ལྕེ་དང་ཡན་ལག་ཐམས་ཅད་གཅད་ཅིང་རབ་ཏུ་སྡུག་བསྔལ་
བས་ས་ལ་ཕེབས་པ་ན་ཡང་བུད་མེད་དེ་ཤིང་ཆེན་པོ་དེའི་སྟེང་དུ་སླེབ་ནས་སྔར་
བཞིན་གདུང་བའི་མིག་གིས་ལྟ་ཞིང་འབོད་པ་ན་ཡང་འཛེག་པར་འགྱུར་ཏེ།
རང་གི་སེམས་ཀྱིས་བསླུས་ཤིང་ལས་ཀྱི་འཕངས་པའི་དམྱལ་བ་པ་དེ་ལོ་འབུམ་
ཕྲག་དུ་མ་དང་། ལོ་བྱེ་བ་འབུམ་ཕྲག་དུ་མར་སྡུག་བསྔལ་མྱོང་བར་གྱུར་ཀྱང་།



，
460 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདོད་པས་ལོག་པར་གཡེམ་པའི་རྒྱུས་འདོད་ཆགས་དང་འབྲལ་བ་ནི་མེད་
དོ། ། དེ་ནས་ཡང་སེམས་ཅན་དམྱལ་བ་བསྡུས་གཞོམ་དེ་ན་རི་བྱ་རྒོད་དང་ཉེ་
བ་ཞེས་བྱ་བ་ཡོད་དེ། དེ་ལ་དམྱལ་བ་པ་བཀྲེས་ཤིང་ཉེན་པ་དེ་དག་གིས་
བརྒྱུགས་པ་དང་། རི་དེ་ལ་གནས་པའི་བྱ་རྒོད་ལྕགས་ཀྱི་མཆུ་རབ་ཏུ་འབར་བ་
ཅན་ལྟོ་ཆེ་ཞིང་མེ་མདག་གིས་ཁེངས་པ་དུ་མ་བྱུང་སྟེ། སེམས་ཅན་དམྱལ་བ་
མགོན་མེད་སྐྱབས་མེད་པ་དག་དེ་དག་གིས་ལུས་དུམ་བུ་དུམ་བུར་གཅད་ཅིང་
ཟའོ། ། དེས་འགའ་ནི་ཀླད་པ་དང་མིག་དང་ལྕེ་དྲུས་ནས་ཟ་ཞིང་། དེ་ནས་
མགོ་བོ་ཡང་བཅད་ནས་སྐྱུར་བའི་ཚེ། མགོ་བོ་མེད་པའི་ལུས་དེ་དག་མུན་པ་
ཐིབས་པོའི་ནང་དུ་ཕྱོགས་ཀུན་ཏུ་བརྒྱུགས་པ་དང་། ལས་ཀྱིས་སྤྲུལ་བའི་བྱ་
རྒོད་ཤིན་ཏུ་ལུས་ཆེ་ཞིང་ལྟོ་བ་མེ་མདག་གིས་ཁེངས་པ་དག་ཡོངས་ནས་ཟོས་ཏེ་
བྱའི་ལྟོ་དེར་ལོ་འབུམ་ཕྲག་དུ་མའི་བར་དུ་བསྲེགས་ཀྱང་། སྲོག་གཅད་པའི་
རྣམ་པར་སྨིན་པས་འཆི་བའི་དུས་བྱེད་པ་ནི་མེད་དོ། ། དེ་ནས་ཡང་སྔོན་མ་
བྱིན་པར་བླངས་པའི་མཐུས་དམྱལ་བ་པ་དེ་དག་ཕྱོགས་གཞན་དུ་བརྒྱུགས་པ་
དང་། ཆུ་བོ་མཐའ་ཡས་ཕ་རོལ་ཞེས་བྱ་བ་ཟངས་བསྐོལ་བའི་ཁུ་བ་རབ་ཏུ་ཚ་
བ་ཡིས་གང་བ་དག་ཡོད་དོ། ། དེའི་ཕ་རོལ་ན་བཟའ་བ་དང་བཏུང་བས་གང་
བའི་གནས་ཉམས་དགའ་ཞིང་ནགས་ཚལ་གྱི་གྲིབ་མ་བསིལ་བ་དང་། འབབ་
ཆུ་དང་ལྟེང་ཀ་རབ་ཏུ་ཉམས་དགའ་བ་དག་མཐོང་སྟེ་ཉམ་ཐག་པ་དེ་དག་དེར་
རྒྱུག་ཅིང་། ཀྱེ་གྲོགས་པོ་དག་ཚུར་ཤོག་ཚུར་ཤོག འདི་ལྟར་ཆུ་བོ་མཐའ་ཡས་
ཕ་རོལ་ཞེས་བྱ་བའི་ཕ་རོལ་ན་བཟའ་བ་དང་བཅའ་བ་དང་གནས་མལ་དང་།
ཚལ་དང་ནགས་ཚལ་དང་འབབ་ཆུ་དང་ལྟེང་ཀ་མང་པོ་དང་ཚལ་གྲིབ་བསིལ་བ་
དག་ལ་ལྟོས་ཤིག ད་ནི་བདག་ཅག་རྣམས་དེར་སོང་ལ་བཟའ་བ་དང་བཏུང་
བ་དག་ལ་ལོངས་སྤྱད་ཅིག ཚལ་གྲིབ་བསིལ་བ་དག་ལ་འདུག་པར་བྱའོ་ཞེས་
* ༡
*་ཀ། བཅས 1.ནུ་ན ༤ ས 4 ཕ
་ ༣༡ ཀ
༡ ༠
ལ་
བ མ ༣ གོ
༢ * ཝཱཉྩ,
*
1, · ཊེས - བ .ཁསལ བ 4*#* ཟླ༌ ༡ ,
-, , ན པཏྟཾ - “
ཨ
14 ༧ག***, , ༣, ༧ ཝཱམྦྷ ཝཱརྩིཡཾ༔
+stein, , , rཏྟཱ
༔
•
བཅ
གས
*
#*
ཐཐ
- "
༔ བ ༣.
- : - . བ= བ་
ན་བ བ #*
4. -- 4.
ས
=
༢** :
༣'
ཟཐ
བ ས༔



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 461
མགོན་མེད་པ་དག་གཅིག་གིས་གཅིག་སྒྲོན་ཏེ་ཆུ་བོ་དེ་ལས་རྒལ་བར་རྩོམ་པ་ན།
རོ་ཉེ་རབ་ཏུ་བསྐོལ་བ་དབུ་བ་འཁྲིགས་པའི་ཀློང་དག་ཏུ་སྐྱབས་མེད་པའི་སེམས་
ཅན་དེ་དག་ལྷུང་ནས་ཁ་ཅིག་ནི་མར་གསར་གྱི་གོང་བུ་བཞིན་ཞུའོ། ། ཁ་ཅིག་
ནི་ཁྭ་མཆུ་རབ་ཏུ་འབར་བ་དག་གིས་ཟའོ། ། ཁ་ཅིག་ནི་ཉའི་ཁ་རབ་ཏུ་འབར་
བས་མིད་དེ། དུ ཁའི་ཚོར་བ་དག་ནི་བཤད་པར་སླ་བ་མ་ཡིན་ནོ། ། དེ་ལྟར་
ཉམ་ཐག་པ་དེ་དག་ལ་གཤིན་རྗེའི་མི་དག་གིས་ལས་རྗེས་སུ་བསྟན་པའི་ཚིགས་
སུ་བཅད་པ། ཁྱོད་ནི་སེམས་ཀྱིས་བསླུས་ནས་སུ། ། བུ་སྨད་དག་གི་དོན་བྱེད་
པ། ། སྡིག་ལས་བྱུང་བའི་ཞགས་པ་ཡིས། ། སེམས་ཅན་དམྱལ་བའི་གནས་སུ་
ཁྲིད། ། བློ་ངན་ཞན་པ་བྱེད་རྣམས་ཀྱིས། ། གང་གིས་དོན་དུ་སྡིག་བྱས་
པའི། ། བུ་དང་ཆུང་མ་གྲོགས་པོ་དག ། གཉེན་འདབ་རྩ་ལག་གང་དུ་
སོང་། ། མི་ཡི་སར་ནི་ཁྱོད་ཀྱིས་སུ། ། བདག་ལ་ངེས་པར་སྡུག་མ་བྱས། ། མི་
ཡི་ཐ་མ་བུ་ཡི་དོན། ། དེས་ན་སྡིག་པ་ཁྱོད་ཀྱིས་བྱས། ། གང་གིས་སྔོན་ཆད་
སྡིག་བྱས་པ། ། ཕྱིས་ནི་གནོད་པར་མི་འགྱུར་མིན། ། བུ་དང་ཆུང་མས་བསླུས་
པ་དེ། ། སེམས་ཅན་དམྱལ་བ་དྲག་པོར་འགྲོ། ། ཆུང་མ་གཉེན་གྱིས་ཅི་བྱེད་
ཅིང་། ། བུདེ་ཅི་ཞིག་བྱེད་པར་འགྱུར། ། ལས་ཀྱི་ལམ་རྒྱགས་ཡོད་པ་ནི། །
གཅིག་པུ་སེམས་ཅན་དམྱལ་བར་བསྲེག ། བདེ་བ་འབྱུང་བ་མ་སྨད་པ། །
དགེ་བའི་ལས་ནི་མ་བྱས་པས། ། བྱིས་པ་གཏི་མུག་གིས་བསླུས་པ། ། ཕྱི་ནས་
དོན་བྱེད་ཅིས་མི་གདུང་། ། གང་ཞིག་གཏི་མུག་གིས་བསླུས་པ། ། འདོད་
ཆགས་ཞེ་སྡང་རྗེས་སུ་འགྲོ། ། བུ་དང་ཆུང་མ་བདེ་བྱའི་ཕྱིར། ། དེ་དག་ཀུན་
གྱིས་འོག་ཏུ་འགྲོ། ། སྲོག་ཆགས་ལས་ཀྱི་སྐྱེ་གནས་དང་། ། རང་གི་ལས་ཀྱི་
འབྲས་བུ་སྤྱོད། ། ལེགས་བྱས་ལྷ་ཡི་འཇིག་རྟེན་དུ། ། ཉེས་པར་བྱས་པས་དེ་
བཞིན་དམའ། ། ཞེས་སྨྲས་ཏེ་གང་ཁྱེད་ཀྱིས་བྱས་པའི་ལས་འདི་དག་སུ་ཞིག་



462 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གིས་སྤྱོད་པར་འགྱུར་ཏེ། དགེ་བའམ་མི་དགེ་བ་རང་གིས་བྱས་པའི་འབྲས་བུ་
སྤྱོད་པར་འགྱུར་ཞིང་། རང་གིས་མ་བྱས་པ་ནི་འོང་བར་མི་འགྱུར་ལ། བྱས་པ་
ནིཆུད་ཟ་བར་མི་འགྱུར་རོ་ཞེས་རྗེས་སུ་བསྟན་ཅིང་སྲེག་པར་བྱེད་དོ། ། དེ་
ལྟར་ལས་གསུམ་བྱས་པའི་སེམས་ཅན་དེས་དམྱལ་བ་བསྡུས་གཞོམ་དེར་སྡུག་
བསྔལ་མྱོང་བར་འགྱུར་ཏེ། དེའི་ཚེའི་ཚད་ཇི་ལྟ་བུ་ཞེ་ན། འདི་ལྟར་མི་རྣམས་
ཀྱི་ལོ་ཉིས་བརྒྱ་གང་ཡིན་པ་ནི་འཐབ་བྲལ་བ་རྣམས་ཀྱི་ཉིན་ཞག་གཅིག་གོ །
དེ་སུམ་ཅུ་ལ་ཟླ་བ་དང་། དེ་བཅུ་གཉིས་ལ་ལོ་གཅིག་སྟེ། དེ་ལྟ་བུའི་ལོ་ཉིས་
སྟོངནི་འཐབ་བྲལ་བ་རྣམས་ཀྱི་ཚེའི་ཚད་དོ། ། དེ་དག་ནི་དམྱལ་བ་ཆེན་པོ་
བསྡུས་གཞོམ་གྱི་ཉིན་ཞག་གཅིག་ཡིན་ཏེ། སྔ་མ་ལྟར་ཟླ་བ་དང་ལོ་བགྲངས་
པའི་ལོ་ཉིས་སྟོང་ནི་དམྱལ་བ་ཆེན་པོ་བསྡུས་གཞོམ་གྱི་ཚེའི་ཚད་དོ། ། ལས་
གསུམ་པོ་དེ་བས་ཤས་ཆུང་ངུ་སྤྱད་པ་དག་ནི་དེའི་འཁོར་བཅུ་དྲུག་ཏུ་སྐྱེ་སྟེ། དེ་
བས་ཡིད་ཙམ་གྱིས་སྡུག་བསྔལ་གྱི་ཁྱད་པར་ཆུང་ངོ༌། ། མི་རྣམས་ཀྱང་འདེབས་
རྒྱུ་བྱེད་པའི། ། སྐྱེ་བོ་དག་ནི་བསྡུས་ནས་ཀྱང་། ། ངུ་འབོད་དུ་ནི་རབ་སྲེག་
ཅིང་། ། འཇིགས་པའི་ང་རོས་ཆོ་ངེས་འདེབས། ། འདི་ལྟར་སྲོག་གཅོད་པ་
དང་། མ་བྱིན་པར་ལེན་པ་དང༌། འདོད་པས་ལོག་པར་གཡེམ་པ་དང་།
ཆང་དང་སྦྱར་བའི་ཆང་ཀུན་ཏུ་བསྟེན་པའི་རྣམ་པར་སྨིན་པས་ནི་དམྱལ་བ་ཆེན་
པོ་བཞི་པ་ངུ་འབོད་ཅེས་བྱ་བར་སྐྱེའོ། ། དེར་ཡང་ལས་གསུམ་གྱི་འབྲས་བུ་ནི་
སྔམ་ལྟར་འབྱུང་ལ། ། གང་གིས་དགེ་སློང་གི་དགེ་འདུན་རྣམས་ཀྱི་ནང་དུ་
ཆང་བྲིམས་པའི་རྣམ་པར་སྨིན་པ་ལ་གནོད་པ་འདི་ལྟ་བུ་དག་འབྱུང་སྟེ། ཕྲ་
སྐམ་གྱིས་ཁ་བཀར་བའི་ནང་དུ་ཟངས་བཞུ་བའི་ཁུ་བ་རབ་ཏུ་ཚ་བ་དག་ལྷུང་
ཞིང་། དེ་འཐུང་བ་ན་མཆུ་དང་ལྕེ་དང་རྐན་དག་དང་གྲེ་བ་དག་བསྲེགས་ནས་
ནང་ཁྲོལ་ཀུན་སྲེག་པ་ན་རབ་ཏུ་ཉམ་ཐག་པའི་ངུ་སྐད་དག་འབྱིན་པ་ན་གཤིན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 463
རྗེའི་མི་དག་གིས་རྗེས་སུ་བསྟན་པ། སྡིག་པ་དག་ནི་བྱེད་པ་ན། ། འབྲས་བུ་ཚ་
བ་ཤེས་པར་གྱིས། ། རྨོངས་པ་གང་ཞིག་བདག་མི་ཤེས། ། ཕྱི་ནས་དེ་ནི་
ཡོངས་གདུང་འགྱུར། ། ཇི་ལྟར་བློ་གྲོས་ངན་པ་དག ། སྡིག་པ་དག་གི་ལས་
བྱས་པས། ། མ་ངུ་དེ་ལྟར་ལ་གོར་སྤྱོད། ། སྨྲེ་སྔགས་དོན་མེད་ཅི་ཞིག་
འདོན། ། སྡིག་པའི་ལས་ཀྱི་འབྲས་བུ་ནི། ། མི་ནི་ཀུན་གྱིས་འཐོབ་པར་
འགྱུར། ། གལ་ཏེ་བདག་ནི་བདེ་འདོད་ན། ། དེ་ལྟར་སྡིག་པ་བསྟེན་མི་
བྱེད། ། དམྱལ་ བ་ དྲག་པོ་ཆེན་པོ་པ། ། དེ་ དག་ ལས་ ཀྱང་ སྡིག་ པའི་
སེམས། ། ཐར་ཀྱང་གཏི་མུག་དབང་སོང་བ། ། ཡང་དང་ཡང་དུ་སྡིག་པ་བྱེད།
འདི་ཡིས་དམྱལ་བར་མི་འགྲོ་ཞེས། ། སྡིག་པ་ལ་ནི་ཡིད་མ་རྟོན། ། མེ་ཆུང་
བས་ནི་རི་དང་ཚལ། ། ལྗོན་པར་བཅས་པ་བསྲེགས་པ་བཞིན། ། རྨོངས་པ་
སྡིག་པ་བྱེད་འདོད་ལ། ། གནོད་པ་འབྱུང་ལ་གནོད་མི་བྱེད། ། སྡིག་པའི་རྗེས་
སུ་འབྲས་བུ་འཇུག ། རྒྱུ་དང་རྐྱེན་ལས་འབྱུང་བ་མཐོང་། ། ཆོས་ནི་ཅི་ཕྱིར་
བསྟེན་མི་བྱ། ། སྡིག་པའང་ཅི་ཕྱིར་རྣམ་མི་སྤང་། ། སྡིག་པ་སྤངས་པའི་མི་
དག་ནི། ། སེམས་ཅན་དམྱལ་བ་ཉིད་མི་མཐོང་། ། སྡིག་པས་སེམས་ཅན་
དམྱལ་བར་འགྲོ། ། སྡིག་པས་ཡོངས་སུ་བསྲེག་འགྱུར་ཏེ། ། སྡིག་པ་མྱ་ངན་
འདས་མི་འཐོབ། ། སྡིག་པ་ལྟ་བུའི་དགྲ་གཞན་མེད། ། སྡིག་པ་སྤྱོད་པའི་མི་
དག་ནི། ། ནམ་ཡང་བདེ་བ་མི་འཐོང་ངོ་། ། དེ་ལྟར་གཤིན་རྗེའི་མི་དེ་དག་
གིས་ཡང་དང་ཡང་དུ་རྗེས་སུ་བསྟན་ནས་གནོད་པ་སྣ་ཚོགས་བྱེད་དེ། རི་རབ་
ཏུ་འབར་བ་དག་ཤུགས་ཀྱིས་བརྒྱུགས་པའི་བར་དུ་དམྱལ་བ་བདེ་བཅུག་སྟེ་
འཐག་པ་ན་ཕྱེ་མ་ཙམ་ཡང་མངོན་པ་མེད་པར་འགྱུར་རོ། ། རི་དེ་གཉིས་
བགྱེད་པ་ན་ཡང་འབྱུང་བར་འགྱུར་ཏེ། སླར་ཡང་འཐག་པར་བྱེད་དོ། ། དེ་
ལྟར་ལོ་འབུམ་ཕྲག་དུ་མའི་བར་དུ་བཏགས་ནས་སྐྱབས་འདོད་མགོན་འདོད་པ་



464 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ཕྱོགས་ ཀུན་ ཏུ་འབྲོས་པ་ན། ཡང་ གཤིན་རྗེའི་མི་དག་ གིས་ བཟུང་སྟེ།
ལྕགས་ཀྱི་རྫ་མ་མེ་རབ་ཏུ་འབར་བའི་ནང་དུ་བཅུག་སྟེ་ལོ་འབུམ་ཕྲག་དུ་མར་
སྲེག་གོ། ། ཡང་དེ་ལས་ཐར་ཏེ་གར་བབ་བབ་ཏུ་བྲོས་པ་ན། ལྕགས་ཀྱི་ཁ་མེ་
རབ་ཏུ་འབར་བ་ཅན་གྱི་གཅན་གཟན་མང་པོས་བཟུང་སྟེ་དུམ་བུ་དུམ་བུར་
གཏུབས་ནས་ཟའོ། ། ཡང་དེ་ལས་ཀྱང་ཐར་ཏེ་གར་བབ་བབ་ཏུ་འབྲོས་པ་
དང་། མཚོ་རབ་ཏུ་དྭངས་པ་ཞིག་རྒྱང་རིང་པོ་ནས་མཐོང་སྟེ། བཀྲེས་སྐོམ་
གྱིས་གདུངས་པ་དེ་དག་དེར་བརྒྱུགས་པ་ན་མཚོ་དེ་ཡང་རོ་ཉེ་རབ་ཏུ་ཁོལ་བའི་
ཁུ་བ་དག་ཡིན་ཏེ། དེར་ལྷུང་བ་དང་ལས་ལས་གྲུབ་པའི་ཆུ་སྲིན་དག་གིས་
དྲངས་ཤིང་ཟ་བར་བྱེད་དེ་ལོ་འབུམ་ཕྲག་དུ་མར་རོ་ཉེ་ཁོལ་བའི་མཚོ་དེ་སྲེག་
ཅིང་གཏུབ་བར་བྱེད་དོ། ། ཡང་དེ་ལས་ཐར་ནས་ཀྱང་གར་བབ་བབ་ཏུ་འབྲོས་
པ་ན། གཤིན་རྗེའི་མི་དག་གིས་བཟུང་ནས། མདུང་རྩེ་མེར་འབར་བ་དག་
གིས་མདུན་ནས་རྒྱབ་ཏུ་འབིགས་སྟེང་འོག་ཀུན་ཏུ་འབིགས་སོ། ། དེར་ཤིན་ཏུ་
ཉམ་ཐག་པའི་སྒྲ་དེ་དམྱལ་བ་པ་གཞན་དག་གིས་གླུ་དབྱངས་སྙན་པར་ཐོས་ཏེ།
མགོན་འདོད་སྐྱབས་འདོད་པ་དག་དེར་རབ་ཏུ་བརྒྱུགས་པ་ན། གཤིན་རྗེའི་མི་
དག་གིས་བཟུང་ནས་ལོ་འབུམ་ཕྲག་དུ་མའི་བར་དུ་མཚོན་སྣ་ཚོགས་ཀྱིས་ཀུན་ཏུ་
འཐུབ་པར་བྱེད་དོ། ། ཡང་གར་བབ་བབ་ཏུ་འབྲོས་པ་ན། གྲོང་དང་ཁྱིམ་
འབྱོར་པ་དང་ཆུ་དང་ལྟེང་ག་དག་མཐོང་ནས་དེར་སོང་བ་དང་དེའི་སྒོ་གཅོད།
དེ་དག་ཀྱང་རོ་ཉེ་རབ་ཏུ་ཁོལ་བ་དག་གིས་གསེབ་ན་མར་ཀོ་ཏ་ཀ་ཞེས་བྱ་བའི་
སྲོག་ཆགས་ཁ་དང་མཆུ་མེར་རབ་ཏུ་འབར་ཞིང་མཆེ་བ་རྣོ་བ་དག་གིས་ལུས་
རབ་ཏུ་ཟ་བར་བྱེད། ། སྲེག་པར་བྱེད་དོ། ། དེ་ལྟ་བུའི་སྡུག་བསྔལ་ལོ་འབུམ་
ཕྲག་དུ་མའི་བར་དུ་རབ་ཏུ་མྱོང་ངོ་། ། དེ་ལྟ་བུའི་དམྱལ་བ་ངུ་འབོད་དེའི་ཚེའི་
ཚད་ནི། མི་རྣམས་ཀྱི་ལོ་བཞི་བརྒྱ་ལ་དགའ་ལྡན་པའི་ཉིན་ཞག་གཅིག་གོ། །



u7
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 465
དེ་སུམ་ཅུ་ལ་ཟླ་བ་གཅིག ། དེ་བཅུ་གཉིས་ལ་ལོ་གཅིག་སྟེ། དེ་ལྟ་བུའི་ལོ་བཞི་
སྟོང་དགའ་ལྡན་པ་རྣམས་ཀྱི་ཚེའི་ཚད་དོ། ། དེ་ནི་དམྱལ་བ་ཆེན་པོ་ངུ་འབོད་
ཀྱི་ཉིན་ཞག་གཅིག ། དེ་སུམ་ཅུ་ལ་ཟླ་བ། དེ་བཅུ་གཉིས་ལོ། ། དེ་ལྟ་བུ་ལོ་
བཞི་སྟོང་ནི་ངུ་འབོད་ཀྱི་ཚེ་ཚད་ཡིན་ནོ། ། ཡང་ལས་གསུམ་དང་། སྐྱེ་བོ་ཕལ་
པ་དང་དུད་འགྲོ་དག་ལ་ཆང་བྱིན་པ་དང་། ། ཆང་གི་རྒྱུ་དང་རིན་ཡིན་ནོ་བྱས་
ནས་བྱིན་པ་དག་ནི་དེའི་འཁོར་བཅུ་དྲུག་པོར་སྐྱེ་ལ། དེར་ཐམས་ཅད་ཆང་གི་
ཉེས་པས་རབ་ཏུ་ཚ་ཞིང་། དཔེ་ཟླ་མེད་པའི་སྡུག་བསྔལ་མྱོང་བས་རབ་ཏུ་ངུ་
ཞིང་ཆོ་ངེས་འདེབས་པ་ན་གཤིན་རྗེའི་མི་དག་གིས་རྗེས་སུ་བསྟན་པ། དེ་ཡི་
ལས་ནི་རྣམ་གསུམ་གྱིས། ། གནས་སྐབས་དགུར་ནི་འཚེད་བྱེད་ཅེས། ། རྣམ་
སྨིན་དྲག་པོ་རབ་ཏུ་གཡོས། ། དོན་མེད་གཞི་ནི་ཆང་ཡིན་ཏེ། ། སེམས་ཅན་
དམྱལ་བའི་བཞད་གད་ལ། ། དབང་པོ་ཐམས་ཅད་རྣམ་ཉམས་ཤིང་། ། དོན་
མེད་པ་ཡི་རྒྱུར་གྱུར་ཏོ། ། ཚིག་ལ་ཤིན་ཏུ་དགའ་བ་དང་། ། ཆགས་པ་དང་ནི་
འཇིགས་པ་དང་། ། དག་གི་སྐྱོན་དང་རློམ་པ་དང༌། ། ཚིག་རྩུབ་གཞི་ནི་དེ་
ཡིན་ནོ། ། ཆང་གིས་ཀུན་ཏུ་གཡེངས་པའི་མི། ། བྱ་དང་མི་བྱ་མི་ཤེས་པ། །
མིདེ་ཕྱུགས་དང་མཚུངས་པ་ཡིན། ། དེ་ལྟ་བས་ན་ཆང་སྤོངས་ཤིག ། ཆང་
གིས་གཡེངས་པའི་མི་དག་ནི། ། གསོན་པ་ཤི་བ་དག་དང་མཚུངས། ། གང་
ཞིག་རྟག་ཏུ་གསོན་འདོད་པས། ། རྟག་པར་ཆང་ནི་རྣམ་པར་སྤོངས། ། ཆང་
ནི་ཉེས་པ་ཀུན་གྱི་གཞི། ། རྟག་པར་དོན་ཀུན་མེད་པར་བྱེད། ། ངན་སོང་
གསུམ་གྱི་ཐེམ་སྐས་ཏེ། ། མུན་ནག་གནས་ནི་ཆེན་པོ་ཡིན། ། ཆང་གིས་
སེམས་ཅན་དམྱལ་བར་འགྲོ། ། དེ་བཞིན་ཡི་དྭགས་འཇིག་རྟེན་དང་། ། ཆང་
གི་སྐྱོན་གྱིས་བསླུས་པ་ཡི། ། མི་དག་དུད་འགྲོའི་གནས་སུ་འགྲོ། ། དུག་གི་
ནང་ན་དུག་ནི་ཆང་། ། དེ་བཞིན་དམྱལ་བའི་ནང་ན་དམྱལ། ། ནད་ཀྱི་ནང་



466
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ན་ནད་མཆོག་ནི། ། ཆང་ཞེས་མཁས་པ་རྣམས་ཀྱིས་བཤད། ། བློ་དང་དབང་
པོ་ཉམས་བྱེད་ཅིང་། ། རིན་ཆེན་ཆོས་ནི་ཟད་བྱེད་པ། ། ཚངས་པར་སྤྱོད་པ་
འཇིག་བྱེད་པ། ། མི་བཟད་ཆང་ནི་སྐྱེ་གནས་གཅིག ། རྒྱལ་པོ་དང་ནི་བསྟན་
བཅོས་མཁས། ། ཆང་གིས་ཕོངས་པར་བྱེད་གྱུར་ན། ། ཐ་མལ་མི་དག་ཆང་
འཐུང་བ། ། བསླུས་པར་འགྱུར་བ་ལྟ་ཅི་སྨོས། ། ཆང་ལ་བརྟེན་པའི་མི་དག་
ནི། ། ཆོས་རྣམས་ཀུན་གྱི་ཏུ་རེ་ཡིན། ། ངོ་ཚ་མེད་པར་བྱེད་པའི་མཆོག །
སྤང་བ་དག་ཏུ་ཉེ་བར་བསྟན། ། ཆང་གིས་ཕྲོགས་པར་གྱུར་བའི་སེམས། ། བྱ་
བ་དང་ནི་མི་བྱ་བ། ། མི་ཤེས་རྣམ་པར་མི་ཤེས་སོ། ། གང་ཞིག་ཆང་ལ་བརྟེན་
བྱེད་པ། ། སྐྱེ་བོ་རེས་འགའ་དགའ་བྱེད་ཅིང་། ། རེས་འགའ་ཡོངས་སུ་གདུང་
བྱེད་པ། ། རེས་འགའ་སྡིག་པར་བྱེད་པ་ཡིན། ། བློ་ནི་ཤིན་ཏུ་རྨོངས་བྱེད་
ཅིང་། ། འཇིག་རྟེན་གཉིས་ནི་རྣམ་འཇིག་བྱེད། ། ཐར་པའི་ཆོས་ལ་མེ་ལྟ་
བུར། ། སྲེག་བྱེད་ཁོ་ན་ཆང་ཡིན་ནོ། ། མི་གང་དག་ནི་ཆང་སྤོང་བ། ། ཆོས་
ཀྱི་ངང་ཚུལ་མཉམ་པར་གཞག ། གང་ན་འཆི་བ་མེད་པ་ཡི། ། གནས་མཆོག་
དག་ཏུ་དེ་འགྲོའོ། ། ཆང་འཐུང་བ་ཡིས་བསླུས་པ་དག ། མི་བཟད་སེམས་
ཅན་དམྱལ་བར་ལྷུང་། ། དོན་མེད་ཅི་ཞིག་ཡོངས་སུ་གདུང་། ། འཐུང་བའི་
ཚེ་ན་ཆང་ཞིམ་སྟེ། ། རྣམ་སྨིན་ཚེ་ན་མཆོག་ཏུ་ཚ། ། ཁྱིམ་པ་ཀ་ནའང་ཀྱིམ་པ་
ཀ ། ཆང་ཞེས་མཁས་པ་རྣམས་ཀྱིས་བཤད། ། བདག་ལ་འདི་ཡིས་མི་གནོད་
ཅེས། ། བློ་ལྡན་ཆང་ལ་ཡིད་མ་རྟོན། ། མྱོང་ན་བསིལ་ཡང་རྣམ་སྨིན་ཚ། །
ཆང་གིས་དམྱལ་བར་འགྲོ་བར་བྱེད། ། སྡིག་པའི་ཆོས་རྣམས་བྱེད་པ་ལ། །
སེམས་གཡེངས་པ་དག་དགའ་བར་བྱེད། ། ཕྱིས་ནས་རྣམ་སྨིན་ཚ་བ་རུ། ། བློ་
ངན་ཡོངས་སུ་གདུང་བར་འགྱུར། ། འདོད་པ་རྣམས་ལ་བློ་མི་བརྟན། །
འདོད་པ་མཆོག་ཏུ་བསླུ་བ་ཡིན། ། འཁོར་བའི་འཆིང་བ་དྲག་པོ་སྟེ། ། སེམས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 467
ཅན་དམྱལ་བ་ཀུན་གྱི་རྒྱུ། ། གང་ཞིག་འདོད་པ་རྣམས་ལ་དགའ། ། དེ་ཡི་
སྡུག་བསྔལ་མཐའ་མེད་དོ། ། འདོད་པའི་སྦྲུལ་གྱིས་ཟིན་པ་ལ། ། བདེ་བ་ནམ་
ཡང་ག་ལ་ཡོད། ། གང་ཚེ་འདོད་པས་བསླུས་པ་ཡི། ། ཁྱེད་ཅག་གིས་ནི་སྡིག་
བྱས་པ། ། དེ་ཚེ་ཅི་ཕྱིར་ཁྲོ་མི་བྱེད། ། དེ་རིང་ཅི་ཞིག་ཡོངས་སུ་གདུང་། །
བྱས་ལ་བསགས་པ་བརྟན་པ་ཡི། ། ལས་དག་གི་ནི་འབྲས་སུ་སྣང་། ། སྡིག་
པའི་ཚོར་བ་མི་བཟད་པ། ། དེ་ལྟ་བས་ན་སྡིག་མི་བྱ། ། སྡིག་པ་རང་གིས་བྱས་
པས་གནོད། ། གཞན་གྱིས་སྤྱོད་པར་མི་འགྱུར་རོ། ། དེ་ལྟར་རྗེས་སུ་བསྟན་
ནས་དེའི་ལས་ཟད་པར་མ་གྱུར་གྱི་བར་དུ་གནོད་པ་རྣམ་པ་སྣ་ཚོགས་མྱོང་བར་
འགྱུར་རོ། ། ལྟ་བའི་ཐིབས་པོས་ཁེབས་པ་དང་། ། སྲིད་པའི་བཅིང་བས་རབ་
བཅིངས་ཤིང་། ། རྨ་བའི་ལས་ནི་ཀུན་སྤྱོད་པ། ། ངུ་འབོད་ཆེན་པོར་སྐྱེ་བར་
འགྱུར། ། འདི་ལྟར་སྲོག་གཅོད་པ་དང་། མ་བྱིན་པར་ལེན་པ་དང་། འདོད་
པས་ལོག་པར་གཡེམ་པ་དང་། ཆང་འཐུང་བ་དང་། བརྫུན་དུ་སྨྲ་བ་དང་ལྔས་
དམྱལ་བ་ངུ་འབོད་ཆེན་པོར་སྐྱེ་སྟེ། དེར་ལས་སྔ་མ་བཞིའི་འབྲས་བུ་ནི་སྔར་གྱི་
བཞིན་མྱོང་ལ། བརྫུན་དུ་སྨྲ་བ་རྫོགས་པའི་འབྲས་བུ་འདི་རྣམས་མྱོང་བར་
འགྱུར་རོ། ། དེ་ལ་བརྫུན་རྫོགས་པ་ཇི་ལྟ་བུ་ཞེ་ན། འདི་ལྟར་མི་གཉིས་རྩོད་པ་
ན། འགའ་ཞིག་ལ་དེ་གཉིས་ཀས་འདི་ནི་བར་མི་ཚད་མ་ཡིན་ནོ་སྙམ་ནས་བར་
བཅོལ་བ་ན། དེ་ཡིས་ཕྱོགས་ཆའམ་ནོར་ངོའམ་ངོ་བསྲུང་བའི་ཕྱིར་བརྫུན་འདི་
དགབྱའོ་སྙམ་ནས་མཚམ་པ་དྲང་པོར་མ་བྱས་ན་དེ་དམྱལ་བ་ངུ་འབོད་ཆེན་
པོར་སྐྱེས་ཏེ། དེར་ལས་ལས་གྲུབ་པའི་ལྕེ་པདྨའི་འདབ་མ་ལྟར་ཤིན་ཏུ་འཇམ་
པ། རྒྱང་གྲགས་གསུམ་དུ་ཁྱབ་པ་དག་འབྱུང་སྟེ། གཤིན་རྗེའི་མི་རྣམས་ཀྱིས་
རབ་ཏུ་བརྒྱངས་པ་ལ་ཐོང་གཤོལ་མེ་རབ་ཏུ་འབར་བ་དག་གིས་རྨོད་ཅིང་རབ་
ཏུ་འདྲ་བར་བྱེད་དོ། ། དེར་ཟངས་རབ་ཏུ་བསྐོལ་བའི་ཁུ་བས་ཆག་ཆག་



468 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདེབས་ཤིང་། སྲིན་བུ་ཁར་མེ་འབར་ཞིང་དུག་རྣོ་བ་ཡོད་པ་དག་གིས་ལྕེ་ལ་ཟ་
ཡང་ལྕེ་དེ་ཁའི་ནང་དུ་འཇུག་པར་ནི་མི་ནུས་སོ། ། དེའི་སོ་ལ་ཡང་སྲིན་བུ་ཨུ་ལུ་
ཀ་ཞེས་བྱ་བས་སོ་འཆའ་ཞིང་འབྱིན་པར་བྱེད་དོ། ། རྐན་དང་མིད་པ་དག་ནི་
སྤུ་གྲི་ལྟ་བུའི་རླུང་གིས་གཅོད་ཅིང་། སྙིང་དང་རྒྱུ་མ་དག་ལ་ཡང་ལས་ལས་གྲུབ་
པའི་སྲིན་བུ་མཆུ་རབ་ཏུ་འབར་བ་དག་གིས་རྨུག་ཅིང་། ལུས་ཐམས་ཅད་ལ་
ཡང་ཟ་བར་བྱེད་དེ། ། ཕྱི་རོལ་ནས་ཀྱང་གཤིན་རྗེའི་མི་དག་གིས་ཡན་ལག་
དང་ཉིང་ལག་དང་ལུས་ཀྱི་རྩ་དང་གནད་ཐམས་ཅད་བརྒྱངས་ཤིང་ཕུར་བུས་
འདེབས་པར་བྱེད། འཐུབས་པར་བྱེད། སྟེའུ་དག་གིས་རུས་པ་རྣམས་ཀྱང་
འཇོག་པར་བྱེད་དེ། དེ་ལྟར་བརྫུན་སྨྲ་བ་དག་ནི་དགེ་བའི་ལོ་ཐོག་ཐམས་ཅད་
ཀྱི་སེར་བ། ངན་འགྲོ་ཐམས་ཅད་ཀྱི་སྒོ། བྱ་བ་མ་ཡིན་པ་ཐམས་ཅད་ཀྱི་གཞིར་
གྱུར་པ། འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་ཆུན་པར་
གྱུར་པ། སེམས་ཅན་དམྱལ་བ་མངོན་དུ་གྱུར་པ་ཡིན་ཏེ། དེ་སུས་སྨྲས་པ་དག་
གི་རྐང་པ་མེས་མར་གསར་བཞིན་དུ་འཇུ་ཞིང་། སོག་ལེ་རབ་ཏུ་འབར་བ་དག་
གིས་ལུས་ཀུན་གཤོག་པར་བྱེད་དོ། ། དེའི་ལུས་ལ་ནད་དྲག་པ་མིང་ཡང་བཟུང་
བར་མི་ནུས་པ་དག་གིས་གདུངས་པར་གྱུར་ཅིང་། རབ་ཏུ་གདུངས་པའི་ངུ་
སྐད་ཀུན་ཏུ་འབྱིན་ཏོ། ། འདིར་ཚིགས་སུ་བཅད་པ། ལུས་ཅན་བརྫུན་དུ་སྨྲ་
བ་ཡི། ། ཆོས་གཅིག་ལས་ནི་འགལ་བྱས་པ། ། འཇིག་རྟེན་ཕ་རོལ་རྣམ་བརྒལ་
བའི། ། སྡིག་པ་དོན་མེད་གང་མེད་ཡིན། ། ཀུན་ལ་ཡིད་ཆེས་མི་བྱེད་
པའི། ། བརྫུན་གྱི་ཚིག་ནི་མ་སྨྲ་ཞིག ། འཁོར་བར་གང་གིས་ གནོད་པ་
ནི། ། བདེ་འགྲོ་ཉིད་ནི་མཐོང་མི་འགྱུར། ། བརྫུན་ཚིག་རབ་ཏུ་འཇུག་པ་
ནི། ། འཇིག་རྟེན་གཉིས་ལ་གནོད་བྱེད་ཅིང་། ། ཀུན་གྱི་རྣམ་པར་ལྟུང་བྱེད་
ལ། ། ཆོས་རྣམས་ཀུན་གྱི་དགོན་པ་ཡིན། ། གང་གིས་བདག་ཉིད་གཅོད་བྱེད་
#
ts+
++
+++++
+
+
+
+
བས 4A4
-F
--
༣
ཁ4 44
-+ :/ #**- -• • ལམt ཐཐ4 ++ -4-
་
་
་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 469
པ། ། ཉེས་སྨྲས་གང་དག་སྨྲས་པ་ནི། ། མི་དག་སྐྱེས་མ་ཐག་ཏུ་ན། ། ཁ་ནས་
སྡུ་རེ་ལྟ་བུ་འབྱུང་། ། གང་དག་བརྫུན་ཚིག་སྨྲ་བ་ནི། ། དེ་ནི་དོན་མེད་ཀུན་གྱི་
རྟགས། ། ངན་སོང་ཀུན་གྱི་རྒྱུ་ཡིན་ཞིང་། ། དེ་ནི་མུན་ནག་སྐྱེ་གནས་
གཅིག ། བདེན་པ་སྤངས་པའི་མི་དག་ནི། ། མཁས་པ་ཀུན་གྱིས་རྣམ་པར་
སྤངས། ། འཇིག་རྟེན་འདི་ནི་རྩྭ་ལྟར་གྱུར། ། ཕ་རོལ་ངན་སོང་རྣམས་སུ་
འཚེད། ། དཔའ་བོ་ཤིན་ཏུ་བརྫུན་མི་སྨྲ། ། ཉོན་མོངས་བརྫུན་ཚིག་སྨྲ་བ་དག།
ཁ་ནས་རུལ་པའི་དྲི་འབྱུང་ལ། ། ཕྱི་ནས་ལུས་ཀྱིས་གདུངས་པར་འགྱུར། །
བདེན་པ་རིན་ཆེན་རྣམ་སྤངས་པ། ། དེ་ལ་ཆོས་ནི་མེད་པ་ཡིན། ། ཆོས་ནི་
རྣམ་པར་སྤངས་པ་ལ། ། སྡུག་བསྔལ་མཐའ་མེད་གནས་པ་ཡིན། ། ཆོས་
རྣམས་ཀུན་གྱི་སྒྲོན་ཡིན་ཞིང་། ། མཁས་རྣམས་རིན་ཆེན་ལྟ་བུར་དགའ། །
མཐོ་རིས་ལམ་གྱི་དམ་པ་ནི། ། བདེན་པ་ཡིན་ཞེས་རིམས་བྲལ་གསུང་། །
བདེན་པ་ཡིས་ནི་མཐོ་རིས་དང་། བདེན་པར་སྨྲ་བ་ཐར་པར་འགྲོ། ། བདེན་
པས་དམན་པའི་མི་དག་ནི། ། ཁྱི་དང་འདྲ་བ་རབ་ཏུ་བསྒྲགས། ། གང་ལ་
བདེན་པ་མེད་པར་ནི། ། ཐ་ཤལ་ནང་ན་དེ་ཐ་ཤལ། ། བདེན་པ་ཆོས་ཀྱི་ཐེམ་
སྐས་ཏེ། ། སྣང་བའི་འབྱུང་ཁུངས་ཆེན་པོ་ཡིན། ། ཐར་པའི་ཆོས་ཀྱི་ལམ་ཡིན་
ལ། ། ནོར་གྱི་ནང་ན་ནོར་མཆོག་གོ ། སྐྱབས་ཀྱི་ནང་ན་སྐྱབས་མཆོག་
ནི། ། བདེན་པ་ཡིན་ཞེས་མཁས་པས་བཤད། ། ཇི་ལྟར་འཇིག་རྟེན་ཕ་རོལ་ཏུ།།
ཕ་མེད་མ་མེད་དོན་མེད་ཅིང་། ། བཤེས་མེད་གཉེན་མེད་སྐྱབས་མེད་པ། །
དེ་ལྟར་རྟག་ཏུ་བདེན་པ་སྨྲོས། ། མེ་ཡི་ནང་ན་མེ་མཆོག་ལ། ། དུག་གི་ནང་ན་
དུག་མཆོག་ནི། ། ངན་འགྲོ་རྣམས་ཀྱི་ཐེམ་སྐས་ནི། ། བརྫུན་པ་ཡིན་ཞེས་
ཡོངས་སུར་སྒྲགས། ། རེག་ན་མེ་དང་དུག་འདྲ་བ། ། བརྫུན་པ་རྣམ་པར་སྤང་
བར་གྱིས། ། བརྫུན་གྱིས་བསྲེགས་པའི་མི་དག་ནི། ། བསྲེགས་པ་ཡིན་ཞེས་



470 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མངོན་པར་བརྗོད། ། དེ་ལྟར་བདེན་པ་སྤངས་པའི་མི་དག་ནི་ཇི་སྲིད་དུ་རང་
གི་ལས་མ་ཟད་པ་དེ་སྲིད་དུ་ངུ་འབོད་ཆེན་པོར་སྡུག་བསྔལ་མྱོང་བར་འགྱུར་ཏེ།
ཚེའི་ཚད་ནི། མི་རྣམས་ཀྱི་ལོ་བརྒྱད་བརྒྱ་ལ་འཕྲུལ་དགའ་བའི་ཉིན་ཞག་
གཅིག་གོ། ། དེ་ལས་ཟླ་བ་དང་ལོར་སྔ་མ་ལྟར་བགྲངས་པའི་སྟོང་ཕྲག་བརྒྱད་
ནི་འཕྲུལ་དགའ་བ་རྣམས་ཀྱི་ཚེ་ཚད་དེ། དེ་ནི་ངུ་འབོད་ཆེན་པོའི་ཉིན་ཞག་
གཅིག་ཡིན་ནོ། ། དེ་ལས་ཟླ་བ་དང་ལོར་བགྲངས་པའི་ལོ་སྟོང་ཕྲག་བརྒྱད་ནི་
ངུ་འབོད་ཆེན་པོའི་ཚེ་ཚད་ཡིན་ནོ། ། སྐྱེ་བོ་མང་ལ་གནོད་བྱས་ཤིང་། ཚ་བར་
གྱུར་པའི་ལས་བྱས་པ། ། བློ་ངན་ཚ་བར་སོང་ནས་ནི། ། སྡུག་བསྔལ་ཚོར་བ་
ཉམས་སུ་མྱོང་། ། སྲོག་གཅོད་པ་དང་། མ་བྱིན་པར་ལེན་པ་དང་། འདོད་
པས་ལོག་པར་གཡེམ་པ་དང་། ཆང་འཐུང་བ་དང་། བརྫུན་སྨྲ་བ་དང་།
ལོག་པར་ལྟ་བ་དག་ལས་ཀྱི་ཉེར་བསྡོགས་དང་མཇུག་ཚང་བ་དག་ནི་དམྱལ་བ་
ཆེན་པོ་ཚ་བར་སྐྱེལ། དེར་ལས་སྔ་མ་ལྔའི་འབྲས་བུ་ནི་སྔ་མ་བཞིན་མྱོང་
ངོ་། ། དེ་དག་གི་སྟེང་དུ་ལོག་ལྟའི་འབྲས་བུ་དག་འབྱུང་ངོ་། ། དེའང་ལོག་ལྟ་
ནི་འདི་ལྟར་སྦྱིན་པ་མེད་དོ། ། མཆོད་སྦྱིན་མེད་དོ། ། ལེགས་པར་བྱས་པར་
དང་ཉེས་པར་བྱས་པའི་ལས་འབྲས་མེད་དོ། ། འཇིག་རྟེན་ཕ་རོལ་མེད་དོ། །
ཕ་མེད་དོ། ། མ་མེད་དོ་ཞེས་སྨྲ་བར་བྱེད་པའོ། ། ལས་ཀྱི་ཉེར་བསྔོགས་ནི་
ལས་ཀྱི་རྣམ་སྨིན་དེ་ལྟ་བུའོ་ཞེས་པ་ནི་འཇིགས་པ་སྟོན་པ་ཙམ་ཡིན་གྱི་དངོས་པོ་
ལ་མེད་དོ་ཞེས་པའམ། སྟོང་ཉིད་མ་གཏོགས་ལས་འབྲས་ཀྱི་ཆོས་ཀྱིས་སངས་
རྒྱས་མི་འཐོབ་ཅེས་པ་ལྟ་བུའོ། ། མཇུག་རྫོགས་པ་ནི་ལྟ་བ་དེ་ཉིད་ལ་ཚེ་ཐལ་
སོར་སོང་བའོ། ། མཇུག་མ་རྫོགས་པ་ནི་ཚེ་གཞུག་ལ་ལམ་དེ་ནོར་བར་ཤེས་
ནས་ལོག་པའོ། ། དེ་ལྟ་བུའི་མི་དེ་འཆི་བའི་དུས་ན་ངན་པའི་ལྟས་འདི་དག་
འབྱུང་སྟེ། འཆི་ཁར་དབང་པོ་སློང་བློང་པོར་འགྱུར། གཤང་བ་འབྱུང་།



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 471 །
གཅི་བ་འབྱུང་། སྐད་འབྱིན་པ་དང་གོས་ཀྱི་མཐའ་ལ་ནོམ་པ་འབྱུང་། དེའི་
སྟེང་དུ་རི་ཆེན་པོ་དག་འོང་བ་མཐོང་ནས་ལག་པས་འཛིན་པ་དང་གཡོབ་པའི་
ཚུལ་བྱེད་པ། གཞན་དག་ནི་ནམ་མཁའ་ལ་རེག་པར་འདོད་དོ་ཞེས་ཟེར་
རོ། ། དཔེར་ན་མི་ཞིག་གིས་མི་གཙང་བའི་དོང་ནང་དུ་མ་སླེབས་ཀྱང་དྲི་ངན་
པ་སྔར་ཚོར་བ་བཞིན། ད་དུང་དམྱལ་བར་མ་སླེབས་ཀྱང་དེ་སྔ་རྟགས་མ་ཤི་བ་
ནས་འབྱུང་བའོ། ། དེ་འཆི་བའི་དུས་ནས་བར་དོའི་བར་ལ་འདི་ལྟ་བུ་དག་
མཐོང་སྟེ། ཕྱོགས་ཐམས་ཅད་མུན་པར་གྱུར་པ་དང་། གཅན་གཟན་འཇིགས་
པ་དུ་མ་མཐོང་བ་དང་། སྒྲ་དྲག་པོ་འབྱིན་པ་དང་། ཝ་བརྒྱལ་བ་དྲག་པོ་ཐོས་
པ་དང་། གཞན་ཡང་མཆོག་ཏུ་ངན་པའི་གཟུགས་སྙིང་རྗེ་རྗེ་ལྟར་འདུག་པ་
མཐོང་བ་དང་། དེའི་སྟེང་ན་མེ་འབར་བ་འདུག་པ་མཐོང་བ་དང་། གཤིན་
རྗེའི་མི་གཟུགས་མི་སྡུག་པ་མཐོང་ཞིང་། སྨྲ་བ་ཐོས་པས་རབ་ཏུ་སྐྲག་པར་བྱེད་
དེ། ། དེ་ལྟར་སྐྱེ་བོ་བྱིས་པས་བསྒྲུབས་པ་ཉེས་པར་བྱས་པའི་ཟོང་། སེམས་
ཅན་དམྱལ་བར་བྲིན་པའི་ཟོང་མང་པོ་རང་གིས་བསྒྲུབས་པའི་མི་དེའི་ལུས་ལ་
རླུང་གི་རིགས་དུ་མས་གནད་ཀྱི་ཚོགས་གཤིགས་ཤིང་གདུང་བར་བྱེད་དོ། ། དེ་
ཤི་བའི་ཚེ་ཡུལ་གྲོང་ཁྱེར་གྱི་ཚུལ་ཉམས་དགའ་བ་དག་མཐོང་ནས་བདག་དེར་
འགྲོ་ན་དགའ་འོ་སྙམ་པ་དང་ཉེར་ལེན་གྱིས་དེར་སྐྱེས་ཏེ། སྐྱེས་མ་ཐག་ཏུ་ཡང་
སོས་ལ་སོགས་པའི་སྡུག་བསྔལ་དེ་དག་བཅུ་འགྱུར་དུ་འབྱུང་ངོ་། ། ནད་བཞི་
བརྒྱ་རྩ་བཞི་འབྱུང་སྟེ། དེའི་ཚོར་བ་དྲག་པོ་གཅིག་གི་དཔེར་གཅིག་མི་རུང་བ་
དེ་རྣམས་ཀྱི་ཟུག་ཀྱང་མ་འདྲེས་པར་སོ་སོར་མྱོང་། རང་གི་ལུས་ལས་ཀྱང་ཀུན་
མེ་འབྱུང་སྟེ། དེའི་ཚ་བ་ནི་དམྱལ་བ་གཞན་གྱི་མེས་དེའི་བཅུ་དྲུག་ཆ་ཡང་མི་
བཟོད་པའི་ཚ་བ་འབྱུང་ངོ་། ། མེ་དེའི་མདོག་ནི་ཁ་བ་དང་འདྲ་ལ། ། རབ་ཏུ་
ཚ་བ་དག་གིས་ཕྱི་ནང་ཀུན་ཏུ་སྲེག་གོ། ། དེ་ལྟར་དམྱལ་བའི་མེ་དང་། ཡིད་



472 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་བཅགས་པའི་མེ་དང་། སྲེད་པའི་མེ་སྟེ་མེ་གསུམ་གྱིས་ཀུན་ཏུ་སྲེག་གོ། །
བདེ་བའི་སྐབས་སྐད་ཅིག་ཀྱང་མེད་དོ། ། ཚེའི་ཚད་ཀྱང་མི་ལོ་སྟོང་དྲུག་བརྒྱ་
ལ་གཞན་འཕྲུལ་དབང་བྱེད་ཀྱི་ཉིན་ཞག་གཅིག དེ་ལས་ ཟླ་བ་དང་ལོར་
བགྲངས་པའི་སྟོང་དྲུག་བརྒྱ་གཞན་འཕྲུལ་བའི་ཚེ་ཚད་དེ། དེ་དམྱལ་བ་ཆེན་
པོ་ཚ་བའི་ཉིན་ཞག་གཅིག་གོ། ། དེ་སུམ་ཅུ་ལ་ཟླ་བ་དང་། དེ་བཅུ་གཉིས་ལ་
ལོ་གཅིག་ཏུ་བྱས་པའི་ལོ་སྟོང་དྲུག་བརྒྱ་ནི་དེའི་ཚེ་ཚད་དོ། ། སྔར་གྱི་ལས་ཀྱི་
མཇུག་མ་རྫོགས་ན་བར་མ་དོར་འཆི་བ་ཡོད་དེ། འདི་ནི་དམྱལ་བ་གོང་མ་
རྣམས་ལའང་མཚུངས་སོ། ། དེ་ལས་ཐར་ནས་ཚེ་རབས་སུམ་བརྒྱ་ཡི་དྭགས་སུ།
སུམ་བརྒྱར་དུད་འགྲོར་སྐྱེའོ། ། དགེ་སྦྱོང་བྲམ་ཟེ་དགེ་བ་དང་། ། དེ་བཞིན་
གང་ཞིག་ཕ་མ་དང་། ། དེ་བཞིན་བླ་མ་གཞན་གསོད་པ། ། དེ་ནི་རབ་ཏུ་ཚ་
བརསྲེག ། འདི་ལྟར་ལས་སྔ་མ་རྣམས་ཀྱི་སྟེང་དུ་ལོག་པར་ལྟ་བ་སྟེ། དགེ་
སློངམ་གཞོན་ནུ་དག་བཟློག་ཅིང་། སངས་རྒྱས་ནི་ཐམས་ཅད་མཁྱེན་པ་མ་
ཡིན། དེའི་སློབ་མ་དག་ཕབ་པ་ལ་ཉེས་པ་ཅིར་འགྱུར་ཞེས་སྨྲས་ཏེ། གཞན་
དག་ཐེ་ཚོམ་སྐྱེ་རུ་བཅུག་ནས་དགེ་སློང་མ་གཞོན་ནུ་དག་ཕབ་ན་རབ་ཏུ་ཚ་བར་
སྐྱེ་སྟེ། འཆི་བའི་དུས་སུ་ཞག་གསུམ་ལྕེ་སྐུགས་ཤིང་འཇིགས་པའི་འདུ་ཤེས་
དང་། འབྱུང་བ་བཞི་འཁྲུགས་པས་མིད་པ་སྐོམ་པ་དང་། རྒྱུས་པ་དག་རེངས་
པར་འགྱུར། འཛག་སྒོ་ ཐམས་ཅད་འགག་པར་བྱེད། སྒྲ་ངར་པོ་འབྱིན།
ཡན་ལག་ཐམས་ཅད་རྡུལ། ཁ་སྐོམ། ཕྱི་ནང་ཐམས་ཅད་བསྲེག་པའི་སྣང་བ་
དང་། ནམ་མཁའ་བཏེག་ནས་འདོར་བ་སྙམ་བྱེད་པ་དང་། འདུ་ཤེས་ཕྱིན་ཅི་
ལོག་ཏུ་འགྱུར། རྣ་བས་སྒྲ་མི་སྙན་པ་ཐོས། སྣར་ཆུ་འབྱུང་ཞིང་སེན་མོ་སྔོ་བ་
དང༌། སྣ་ཡོ་བ་དང་། དབང་པོ་རྣམས་འཕྱང་ཞིང་ན་བ་དང་། རེག་ན་ཚ་བ་
མེ་ལྟ་བུ་འབྱུང་བ་དང་། ལུས་རྣམས་སྲང་བར་བྱེད་དོ། ། དེ་འཆི་བའི་དུས་ཐ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 473
མ་ལ་འཇིག་རྟེན་ཕ་རོལ་གྱི་མཚན་མ་འདི་དག་འབྱུང་སྟེ། དེའི་གནས་ཐམས་
ཅད་ལྟས་ངན་པས་ཁེབས་པར་སྣང་ཞིང་། སེང་གེ་དང་སྟག་གི་གཟུགས་
འཇིགས་འཇིགས་ལྟར་འདུག་པ་དང་། སྒྲ་མི་སྙན་པ་དང་། པགས་པ་གཅོད་
པ་དང་། རླུང་གི་རིགས་ཕྱིན་ཅི་ལོག་བརྒྱད་ཅུ་དག་གིས་གནོད་པར་བྱེད།
གཤིན་རྗེའི་མི་ཐོ་བ་དང་རལ་གྲི་ཐོགས་པ་ནམ་མཁའ་ལ་འགྲོ་བ་མཐོང་ངོ་། །
དེར་སྡུག་བསྔལ་དུ་མས་གཙེས་པས་ཉམ་ཐག་བཞིན་དུ་དབུགས་ཆད་ནས་སྲིད་
པ་བར་མར་སྐྱེ་བ་ནི་ཚེ་ལོ་བརྒྱད་ཁྲི་བཞི་སྟོང་པའི་དུས་ཀྱི་བྱིས་པ་ལོ་བརྒྱད་པའི་
རྣམ་པ་ཅན། སྐྱེ་བོ་དག་ནི་གཅིག་ཀྱང་མེད་ལ། བདག་ཉིད་གཅིག་པུ་ལྕགས་
ནག་པོ་ལྟ་བུའི་ཁ་དོག་མུན་ནག་གི་ནང་དུ་ཞུགས་པར་མཐོང་སྟེ། སྤུ་ཐམས་
ཅད་ལས་མེ་འབར་བར་མཐོང་ཞིང་། གཤིན་རྗེའི་མི་རྣམས་ཀྱིས་ལྕགས་ཀྱི་
ཐག་པ་ནག་པོས་ཕྱི་ག་ལོག་ཏུ་བཀྱིགས་ནས་རྐང་པ་དག་ཀྱང་རེངས་ཤིང་།
བཅིང་བ་དམ་པོས་བདག་གི་ལུས་མ་བཅིངས་པ་ནི་མཐེ་བོ་གང་ཡང་མེད་པར་
མཐོང་ངོ་། ། མིག་གིས་ཀྱང་རབ་ཏུ་འཇིགས་པའི་གཟུགས་དུ་མ་མཐོང་ལ།
རྣ་བས་ཀྱང་སྒྲ་མི་སྙན་པ་དང་། སྣས་དྲི་རབ་ཏུ་མི་ཞིམ་པ་དག་ཚོར་ཏེ། ཉེས་
པ་བྱས་པའི་ལས་ཀྱི་མཐའ་སྦྱང་བ་གཡང་ས་ལྟ་བུའི་འདོད་པས་བསླུས་པ། །
བུ་དང་ཆུང་མའི་དབང་དུ་གྱུར་པས་རང་ཉིད་བསླུས་པ་དེ་ལ་གཤིན་རྗེའི་མི་
རྣམས་ཀྱིས་སྲིད་པ་བར་མ་དེ་ལ་རྗེས་སུ་བསྟན་པ། གཉེན་བཤེས་ཚུལ་ནི་དགྲ་
ཡིན་ཏེ། ། མི་ཕན་ཕན་པའི་ཚུལ་གྱིས་ཁྱོད། ། བཅོམ་ནས་མི་ཡི་འཇིག་རྟེན་
ན། ། དེ་རིང་མུན་ནག་ཆེན་པོར་འགྲོ། ། ཇི་ལྟར་ལས་ནི་རྣམ་གསུམ་
བྱས། ། ཉེས་གསུམ་བྱས་ལས་དགྲ་གཞན་མེད། ། ལས་རྣམ་གསུམ་གྱིས་ཁྲིད་
དེ་འོངས། ་ ། གཤིན་རྗེའི་གནས་སུ་འཁྲིད་པར་བྱེད། ། ལས་བདག་གཅིག་
ཅིག་བྱེད་པ་ནི། ། འབྲས་བུ་གཅིག་ཅིག་མྱོང་བར་གྱུར། ། སྐྱེ་བོ་སྐྱེ་བོའི་
E-



474
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གྲོགས་མེད་པར། ། རྫོང་ནི་གཅིག་ཅིག་བརྒལ་བར་གྱུར། ། སྐྱེ་བོ་གང་ཞིག་སྐྱེ་
བ་འདོད། ། སྐྱེ་བོས་སྐྱེ་བོ་སྐྱོབ་མི་ནུས། ། སྐྱེ་བོ་རང་གི་ལས་ལ་སྤྱོད། ། སྐྱེ་
བོ་བུ་ཡི་འདུ་ཤེས་ཀྱིས། ། རྨོངས་པ་ཅི་ཡི་ཕྱིར་ན་བསླུས། ། རྨོངས་པས་
བསླུས་པ་ཁྱོད་ཀྱིས་སུ། ། སྦྱིན་ལ་སོགས་པའི་བློ་མ་བསྐྱེད། ། འཇིག་རྟེན་འདི་
དང་ཕ་རོལ་གྱི། ། འཇིག་རྟེན་རྗེས་སུ་འབྲང་བའི་དགྲ། ། དགྲ་ཡི་ནང་ན་
དགྲ་དང་པོ། ། ངན་སོང་ཐམས་ཅད་རྣམ་སྟོན་པ། ། དུག་དང་མེ་དང་མཚོན་
ལྟ་བུ། ། རང་གིས་བྱས་པ་ངན་བྱས་ཡིན། ། ཁྱོད་ཀྱིས་ལས་ནི་བྱས་པ་
དག ། ཁྱོད་ཉིད་རྗེས་སུ་སྤྱོད་པ་ཡིན། ། གཞན་གྱིས་བྱས་པའི་ལས་དེ་
ནི། ། ཕ་རོལ་དག་ལ་འཕོ་བ་མེད་། ། མི་སྐྱེས་ཉེས་པར་སྤྱོད་བྱས་པ། །
འཇིག་རྟེན་འདི་དང་ཕ་རོལ་དང་། ། ཐོག་མ་བར་དང་ཐ་མ་རུ། ། བདེ་
འབྱུང་བདེ་བའི་རོ་མི་མྱོང་། ། བྱིས་པ་སེམས་དང་ཡིད་འཕྲོག་པ། ། མི་
དགེའི་ཆོས་ནི་རྣམ་པར་འཕེལ། ། ཡིད་ཀྱིས་བསླུས་པའི་སེམས་ཅན་ནི། །
ཡིདཀྱིས་རབ་ཏུ་རྣམ་པར་ཆགས། ། མུན་པ་ནས་ནི་མུན་པ་རུ། ། སེམས་
ཅན་དམྱལ་བ་སྡིག་ཅན་འགྲོ། ། འཁོར་བར་མུན་པས་བསྒྲིབས་པ་དག །
སངས་རྒྱས་བསྟན་པ་རྙེད་པར་དཀའ། ། གང་དག་ཆོས་ནི་མི་འདོད་པ། །
སྡུག་བསྔལ་ཤིན་ཏུ་སྡུག་བསྔལ་འགྲོ། ། གང་ཞིང་རྟག་ཏུ་སེམས་མ་ཞི། ། ཡུལ་
རྣམས་ཀྱིས་ནི་ངེས་པར་འཇོམས། ། གནས་འདི་དག་ཏུ་འགྲོ་བ་སྟེ། ། འདི་
ལྟརཁྱོད་ཉིད་རྗེས་སུ་ལྟོས། ། དེ་ལྟར་རྗེས་སུ་བསྟན་ནས་དམྱལ་བ་ཆེན་པོ།
རབ་ཏུ་ཚ་བར་འགྲོ་སྟེ། གནས་ནི་ལྗན་ལྗིན་དང་རུལ་པ་དང་མི་གཙང་བའི་
ཚོགསཀྱི་དྲི་དང་རོ་དང་རེག་བྱ་ཡིད་དུ་མི་ཡོང་བ་དག་མྱོང་ཞིང་། མིད་པ་
ཡང་དམ་པོ་བཅིངས། ལས་ཀྱི་རླུང་གིས་གཅུན་ཏེ་གཤིན་རྗེའི་མི་བཞིན་བསྒྱུར་
ཞིང་རྐང་ལག་དང་ལྟོ་དང་སེར་མོ་རབ་ཏུ་འཇིགས་པ་མཚོན་ཆ་སྣ་ཚོགས་འཛིན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 475
ཞིང་། ཉམ་ང་བའི་སྒྲ་འབྲུག་ལྟར་སྒྲོགས་པ། མིག་རབ་ཏུ་འབར་ཞིང་མཆེ་བ་
རྣོ་བ། གསུས་པ་ཆེ་ཞིང་ལག་པ་ཐུང་བ། ལུས་ཐམས་ཅད་རྩ་སྦོམ་པོས་ཁེབས་
ཤིང་རབ་ཏུ་འཇིགས་པ་དག་ གིས་ དཔག་ཚད་བྱེ་བ་སུམ་ཅུ་རྩ་དྲུག་དང་།
དཔག་ཚད་སྟོང་ཕྲག་དྲུག་ཅུ་རྩ་བརྒྱད་དུ་ཁྲིད་དེ། རྒྱ་མཚོར་གཏོགས་པར་
དེར་འདུག་གོ། ། རླུང་རྣམས་ཀྱི་ནང་ན་ལས་ཀྱི་རླུང་ཁོ་ན་མཆོག་ཡིན་ཏེ། དེ་
ལྟར་བུའི་རླུང་གིས་འཕངས་པ་ནི་ཡིད་ཀྱིས་ཀྱང་དཔེ་བྱ་བར་སླ་བ་མ་ཡིན་
ནོ། ། དེ་ལྟར་ཐུར་དུ་འགྲོ་བ་ན་རབ་ཏུ་ཚ་བའི་གནས་རྒྱང་རིང་པོར་མེ་ཀུན་ཏུ་
རབ་ཏུ་འབར་བ་མུན་པ་མུན་ནག་ན་གནས་པའི་དམྱལ་བ་བོང་ཚོད་དཔག་ཚད་
ལྔ་སྟོང་ཡོད་པ། སྐྱེ་འགྲིབ་མེད་པར་དག་རྒྱང་རིང་པོ་ནས་མཐོང་ཞིང་།
དཔག་ཚད་སུམ་སྟོང་ནས་འཇིགས་ཤིང་ཡ་ང་བའི་སྡུག་སྐད་འབྱིན་པ་ཐོས་ཏེ།
སྲིད་པ་བར་མ་པ་དེ་སླར་ཡང་ཡིད་བཅུ་འགྱུར་དུ་འཇིགས་ཤིང་སྐྲག་པར་འགྱུར་
རོ། ། དེ་ལྟར་འཇིགས་ཤིང་སྐྲག་པ་ན་གཤིན་རྗེའི་མི་དག་གིས་རྗེས་སུ་བསྟན་
པ། འདི་ནི་སེམས་ཅན་དམྱལ་བའི་སྒྲ། ། ཐོས་ནས་བློ་ངན་ཁྱོད་འཇིགས་
སུམ། ། གང་དུ་ཁྱོད་ནི་མེ་ཡིས་སུ། ། ཤིང་ལྟར་བསྲེགས་ན་ཇི་ལྟར་བྱ། ། མེ་
ཡིས་བསྲེག་པར་བསྲེགས་པ་མིན། ། ངན་པ་བྱས་པས་ཁྱོད་བསྲེགས་སོ། ། མེ་
ནི་ཞི་བར་འབྱུང་སྲིད་ཀྱི། ། ནམ་ཡང་ངན་བྱས་མེ་མི་ཞི། ། མེ་ཡིས་འཇིག་
རྟེན་མཐར་མི་ཁྱེར། ། མེ་ཡི་ཕྱི་བཞིན་མེ་མི་འབྲང་། ། ངན་བྱས་སྡིག་པའི་མེ་
འདི་ཡིས། ། ཁྱོད་དང་བཅས་པ་མྱུར་དུ་བསྲེག ། ངན་བྱས་མེ་ཡིས་གང་
བསྲེགས་པ། ། མི་དེ་དག་ནི་དམྱལ་བར་བསྲེག ། ངན་བྱས་མེ་ནི་གང་སྤངས་
པ། ། དེ་ལ་དམྱལ་བའི་འཇིགས་པ་མེད། ། གང་དག་རྟག་ཏུ་གཅེས་འདོད་
ཅིང་། ། གལ་ཏེ་དམྱལ་བས་རྣམས་འཇིགས་ན། ། སྡིག་པ་དག་ནི་རྣམ་པར་
སྤོངས། ། སྡིག་པ་ཤིན་ཏུ་རྣམ་སྤངས་ཤིང་། ། སེམས་ནི་རྟག་ཏུ་གཙང་བ་
-
་
་ ་ ་ ་ ་ ་
་ ..…དབབ་ མ



476 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དང་། ། ལུས་དང་ངག་གི་ཚོགས་ཞི་བ། ། མྱ་ངན་འདས་པ་ཡོང་མི་རིང་། །
སེམས་ཅན་རྟག་ཏུ་སྡིག་སེམས་པ། ། རྟག་ཏུ་གཏི་མུག་དབང་དུ་སོང་། །
སེམས་ཅན་དམྱལ་བ་དྲག་པོ་འཐོང་། ། ཅི་ཕྱིར་རབ་ཏུ་མཆི་མ་འབྱིན། །
ངན་བྱས་ཐོག་མ་བར་ཐ་མར། ། སྡུག་བསྔལ་སྡུག་བསྔལ་རྣམ་པར་སྨིན། ། དེ་
བཞིན་སྡུག་བསྔལ་འགྲོ་བ་དང་། ། ལེགས་པར་ཡོངས་སུ་སྨིན་མི་འགྱུར། །
འཇིག་རྟེན་ཕ་རོལ་ཁྱོད་ཀྱི་སྡིག ། སྡིག་པ་གང་དག་བྱས་པ་ཡང་། ། དེ་ཡི་
རྣམ་སྨིན་འབྲས་བུ་ནི། ། དེ་རིང་མི་བཟད་ཉེ་བར་སྤྱོད། ། མི་བཟད་སྡིག་
པའི་ལས་བྱས་པ། ། བདེ་བ་འཐོབ་པར་འགྱུར་བ་མེད། ། དགེ་བ་དག་གི་
འབྲས་བུ་ཡང་། ། མི་བཟད་ལོག་པར་སྨིན་མི་འགྱུར། ། དེ་ལྟར་རྗེས་སུ་
བསྟན་ནས་རབ་ཏུ་ཚ་བའི་གནས་མེ་རབ་ཏུ་འབར་བའི་ཐབ་ཆེན་པོ་ཞིག་ཏུ་སྟེ།
རྒྱར་དཔག་ཚད་ལྔ་བརྒྱ། དཔངས་སུ་ཉིས་བརྒྱ་ཡོད་པའི་ནང་དུ་ལྕགས་ཀྱི་
མདའ་འཕངས་པ་ལྟར་སྐྱེ་བར་འགྱུར་ཏེ། དེར་སྤྱིའུ་ཚུགས་སུ་ལོ་འབུམ་ཕྲག་
དུ་མར་བསྲེགས་ནས། གཤིན་རྗེའི་མི་དག་གིས་ཕྲ་སྐམ་མེ་རབ་ཏུ་འབར་སྟེང་
དུ་གསེར་ཞིང་འདྲེན་པར་བྱེད་དེ། དེ་ནི་སྲོག་གཅོད་པ་དང་། མ་བྱིན་ལེན་གྱི་
ཉེས་པའོ། ། ཡང་གཤིན་རྗེའི་མི་དག་གིས་ལྕགས་རབ་ཏུ་བསྲེགས་པའི་ས་གཞི་
ལ་རབ་ཏུ་བརྒྱངས་ཏེ། ཕུར་བུ་མེ་རབ་ཏུ་འབར་བ་དག་གིས་རྐུབ་འབིགས་
པརབྱེད་དེ། ཁབ་རྩེ་ཙམ་ཡང་མ་ལུས་པར་ཕུག་ནས། རལ་གྲིས་མཚན་མ་
དག་གཅོད་པ་ན་སྡུག་བསྔལ་སུམ་འགྱུར་དུ་མྱོང་སྟེ། ། འདོད་ལོག་གི་ཆད་པ་
ཡིན་ནོ། ། དེ་ལྟར་རབ་ཏུ་ངུ་ཞིང་སྡུག་བསྔལ་བ་ན་གཤིན་རྗེའི་མི་དག་གིས་ཀྱེ་
ཁྱོད་ལ་ཅི་ཞིག་གནོད་ཅེས་སྨྲས་སོ། ། དེར་གནོད་པ་འདི་དག་བས་ཀྱང་སྐོམ་
པས་གདུངས་པ་ཁོ་ན་ཟུག་ཆེའོ་ཞེས་སྨྲས་པ་དང་། དེ་དག་གིས་འཇིགས་པའི་
རླབས་ཞེས་བྱ་བ་ཟངས་དང་ཞ་ཉེ་བསྲེས་པ་རབ་ཏུ་བསྐོལ་བ་དག་དེའི་ཁར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 477
བླུགས་ནས་རབ་ཏུ་སྐྲག་ཅིང་སྡུག་བསྔལ་བ་ན། དེ་དག་ན་རེ། འཁོར་བ་ཐོག་
མ་མེད་པ་ནས། ། ལེགས་བྱས་འབྲས་བུ་བདེ་བ་དང་། ། ངན་པར་བྱས་པའི་
ལས་དག་ནི། ། དེ་བཞིན་སྡུག་བསྔལ་འབྲས་བུར་དྲན། ། རྒྱུ་རྐྱེན་འདྲ་བར་
འབྱུང་འགྱུར་གྱི། ། ལོག་པར་ནམ་ཡང་མི་འབྱུང་ངོ་། ། ཇི་ལྟར་སྔོན་གྱི་རྒྱུ་
བྱས་པ། ། དེ་ལྟར་འབྲས་བུ་ཐོབ་པར་འགྱུར། ། དེ་ལྟར་སྡུག་བསྔལ་དྲག་པོ་
བཞི་འགྱུར་དུ་ཐོབ་སྟེ། ལོག་ལྟས་དཀོན་མཆོག་ལ་སྐུར་པ་བཏབ་ཅིང་། དགེ་
སློང་མ་སུན་ཕྱུང་བ་ཟངས་བཞུ་བ་དག་ཀྱང་བཏུང་བར་མཐོང་ནས་ལེན་པར་
བྱེད་དོ། ། ཆང་དག་ནི་དུག་ཧ་ལ་ཧ་ལ་ལྟ་བུ་ཡིན་ཏེ། དེ་གཞན་གྱིས་ས་ལ་
འབོརམ་ནུས་པ་དག་བླངས་ཏེ་ཕོངས་སོ་ཞེས་ཟེར་ནས་འཐུངས་པ་དེའི་རྣམ་
པར་སྨིན་པས་ཟངས་བསྐོལ་དེ་ས་ལ་མི་འཕོ་བ་ཡིན་ནོ། ། ཡང་གཤིན་རྗེའི་མི་
དག་ན་རེ། ཁྱེད་ལ་ཅི་གནོད་ཟེར། རབ་ཏུ་བཀྲེས་པ་ཁོ་ན་གནོད་དེ། སྡུག་
བསྔལགཞན་ཐམས་ཅད་པས་ཀྱང་བཀྲེས་པ་ཁོ་ན་སྡུག་བསྔལ་ལོ་ཞེས་སྨྲས་པ་
དང་། དེ་དག་གིས་མི་དགེ་ཆུ་བོའི་རླབས་ཞེས་བྱ་བ་རབ་ཏུ་འཇིགས་པ་ནས་
བླངས་པའི་ལྕགས་ཀྱི་ཐུ་ལུམ་མེ་རབ་ཏུ་འབར་བ་དག་ཁྱེད་ནས་འདི་ཟོ་ཞིག་
ཅེས་སྨྲས་པ་དང་། ལས་ལྔ་དང་། ཁྱད་པར་ཚུལ་ཁྲིམས་འཆལ་བ་ལུག་བོང་
ལྟར་སྤྱོད་པ་དག་གིས་ཡུལ་འཁོར་གྱི་བསོད་སྙོམས་ལ་ཡོངས་སུ་སྤྱད་པའི་རྣམ་
སྨིན་གྱིས་ཐུ་ལུམ་མེ་ལྔ་འགྱུར་དུ་འབར་བ་དེ་ཟས་སུ་མཐོང་ནས་ཟོས་པས་རབ་
ཏུ་བསྲེགས་པ་སྡུག་བསྔལ་མི་བཟད་པ་མྱོང་ངོ༌། ། དེ་ནས་ཡང་དམྱལ་བའི་ལྕེ་
རབ་ཏུ་བསྲེགས་ཀྱང་ཡང་འཕྲལ་དུ་པདྨའི་འདབ་མ་ལྟར་འཇམ་པ་དག་འབྱུང་
སྟེ། དེ་ཕྲ་སྐམ་རབ་ཏུ་འབར་བས་འཐེན་པ་དང་སྔར་བརྫུན་སྨྲས་པའི་མཐུས་
ལྕེ་ཤིན་ཏུ་འཇམ་ཞིང་རྒྱར་དཔག་ཚད་ཕྱེད་ཁེབས་པ་དག་འབྱུང་ངོ་། ། དེ་
ལྕགས་བསྲེགས་ཀྱི་ས་གཞི་ལ་བརྒྱངས་ནས། རྨིག་པ་དང་ཐོང་གཤོལ་མེར་



478 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འབར་བ་ལྔ་བརྒྱས་ལོ་བྱེ་བ་ཕྲག་བརྒྱ་སྟོང་བགྲང་གིས་མི་ལང་བར་རྨོད་པ་ན་
རབ་ཏུ་སྡུག་བསྔལ་བའི་ང་རོ་འདོན་པ་ན་གཤིན་རྗེའི་མི་དག་གིས་རྗེས་སུ་
བསྟན་པ། ཇི་ལྟར་ཁྱོད་ལ་སྲོག་གཅེས་པ། ། གཞན་ལའང་དེ་ལྟར་རབ་ཏུ་
གཅེས། ། སྡིག་པ་དག་གི་རྗེས་འབྲང་པ། ། ཁྱེད་ཀྱིས་ཅི་ཕྱིར་སྲོག་གཅོད་བྱས།།
མི་ཡིས་སྲོག་དང་བསྡོས་བྱས་ནས། ། ནོར་ནི་གང་ཞིག་རབ་ཏུ་བསྒྲུབས། །
གཞན་གྱི་ནོར་ལ་འདོད་པས་སུ། ། དེ་ནི་ཁྱོད་ཀྱིས་ཅི་ཕྱིར་ཕྲོགས། ། ཀུན་གྱི་
ནང་ན་སྡུག་པ་སྟེ། ། སྲོག་པས་ཕོངས་པའི་ཆུང་མ་དེ། ། ཁྱོད་ཀྱིས་འདོད་
ཆགས་ཆགས་པ་ཡི། ། སྟོབས་ཀྱིས་ཅི་ཡི་ཕྱིར་ན་ཕྲོགས། ། སྐྱེ་བོ་རྣམ་པར་
རྨོངས་པའི་བློ། །ཆོས་ལ་མཆོག་ཏུ་སུན་འབྱིན་པ། ། སྡིག་པའི་ཆང་ནི་འཐུང་
བ་དག ། ཁྱོད་ཀྱིས་ཅི་ ཕྱིར་ཡོངས་མ་སྤངས། ། དུག་ལྟ་བུ་ཡི་ ལྕེ་ལས་
བྱུང་། ། གང་ཀུན་ཡིད་ཆེས་མི་བྱེད་པ། ། བརྫུན་དུ་སྨྲ་བའི་སྡིག་པ་དག །
ཁྱོད་ཀྱིས་ཅི་ཕྱིར་ཡོངས་མ་སྤངས། ། དེ་ལྟར་སྡིག་པ་རྣམ་ལྔ་ཡིས། ། གང་
ཕྱིར་རྗེས་སུ་ཆགས་ལྡན་ཁྱོད། ། དེ་ཕྱིར་མ་ངུ་ལེགས་པར་ཟོ། ། སྨྲེ་སྔགས་
དོན་མེད་ཅི་ཞིག་འདོན། ། དུག་ལྟ་བུ་ཡི་སྡིག་པའི་ཆོས། ། གང་ཕྱིར་ཡོངས་
སུ་མ་སྤངས་པར། ། དེ་ཕྱིར་འབར་བའི་ཕྲེང་བ་ཡིས། ། དམྱལ་བ་འཁྲུགས་པ་
ཆེན་པོ་འཐོབ། ། དེ་ལྟར་རྗེས་སུ་བསྟན་ནས་ཡང་རང་གིས་བྱས་པའི་ལས་རྒྱུའི་
འབུར་ལྟ་བུར་གྱུར་བའི་གནོད་པ་དྲག་པོ་སྣ་ཚོགས་བྱེད་དོ། ། རྒྱུ་དང་མཚུངས་
པའི་འབྲས་བུ་དེ་ལྟ་བུ་ལོ་འབུམ་ཕྲག་དུ་མར་ཉམས་སུ་མྱོང་ངོ་། ། གལ་ཏེ་ན་དེ་
ལས་ཐར་ཏེ་སྐྱབས་འདོད་པ་དེ་གང་བབ་བབ་ཏུ་བྲོས་པ་དང་། རྒྱང་རིང་པོ་
ནས་རབ་ཏུ་འཇིགས་ཤིང་མཆེ་བ་མི་སྡུག་པའི་ཁྱི་མང་པོ་དག་ཁ་གདངས་ནས་
བརྒྱུགས་ཏེ་བྱུང་བ་ན་དེ་ལྟར་འཇིགས་པའི་ཁྱི་དེ་དག་ཡོང་བ་མཐོང་ནས་རབ་
ཏུ་སྐྲག་སྟེ། འབྲོས་པར་བྱེད་ཀྱང་སྔར་མིའི་དུས་སུ་སྲོག་ཆགས་བསད་ཅིང་ཤ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 479
སྟོན་བྱས་པ་དང་། རི་དྭགས་དག་ལ་ཁྱི་བཀྱེ་ནས་བསད་པའི་འབྲས་བུས་ག་ལ་
ཐར་ཏེ་ཁྱི་རྣམས་ཀྱིས་གཟུང་ནས་དུམ་བུ་དུམ་བུར་གཏུབ་ཅིང་ཟོས་པ་དང་།
ལུས་ཟད་མ་ཐག་ཡང་ཡང་གཞོན་ཤ་ཅན་དུ་སྐྱེ་ཞིང་། ཡང་དེ་དག་གིས་རུབས་
སུ་བཙུད་དེ་ཟའོ། ། དེ་ལ་ལོ་འབུམ་ཕྲག་གྲངས་མེད་པར་ཟོས་ཀྱང་འཆི་བ་ནི་
མེད་དོ། ། ཡང་དེ་ལས་ཀྱང་ཐར་ནས་གར་བབ་བབ་ཏུ་བྲོས་པ་དང་། སྔོན་མ་
བྱིན་པར་བླངས་པའི་མཐུས་སྲོག་ལྟ་བུའི་ནོར་རྫས་ཡིད་དུ་འོང་བ་དག་མཐོང་
ཞིང་། འདི་སྙམ་དུ་ནོར་འདི་དག་ནི་བདག་གི་ཡིན་ན་གཞན་གྱིས་ཕྲོགས་ན་མི་
རུང་ངོ་སྙམ་ནས་བརྒྱུགས་པ་ན་གཤིན་རྗེའི་མི་དག་གིས་བཟུང་སྟེ། མཚོན་སྣ་
ཚོགསཀྱིས་གཤོག་ཅིང་འཐུབ་པར་བྱེད་དོ། ། དེ་ལྟར་ལོ་འབུམ་ཕྲག་གྲངས་
མེད་པ་འདས་ནས་གར་བབ་བབ་ཏུ་བྲོས་པ་དང་། འདོད་ལོག་སྤྱད་པའི་
མཐུས་འདི་ལྟ་བུ་དག་མཐོང་སྟེ། བ་ཚའི་ཆུ་བོ་རབ་ཏུ་ཚ་ཞིང་གདུང་བ་ཞིག་
གིས་དམྱལ་བ་པ་དེ་སྔོན་གྱི་ཆུང་མ་རབ་ཏུ་མཛེས་ཤིང་ཡིད་དུ་འོང་བ་དག་པ་
ཚའི་ཆུས་ཁྱེར་ནས། རེས་འགའ་ནི་སྟེང་དུ་འབྱུང་ཞིང་། རེས་འགའ་ནི་
གཏིང་དུ་འགྲོ་བ་དག་ཅིག་དམྱལ་བ་དེ་ལ་འབོད་ཅིང་། ཀྱེ་འདི་ལྟར་བདག་ལ་
མགོན་མེད་དེ་བདག་འདི་ལྟར་གྱུར་གྱིས། ད་ཁྱོད་ཀྱིས་སྐྱབས་མཛོད་ཅིག་ཅེས་
འབོད་པའི་ཚེ་ལས་ཀྱིས་རྨོངས་པ་དེ་བ་ཚྭའི་ཆུ་བོ་དེར་འཇུག་གོ། ། དེ་ཞུགས་
པ་ན་བ་ཚའི་ཆུ་དེས་དེའི་ལུས་ཡུངས་འབྲུ་ཙམ་ཡང་མ་ལུས་པར་འཇུ་ཞིང་ཟ་
བར་བྱེད་དོ། ། ཡང་ལུས་དེ་མ་ཐག་འབྱུང་སྟེ། བུད་མེད་དེ་རྒྱང་རིང་པོ་ནས་
སྔ་མ་ལྟར་ཟེར་རོ། ། ཡང་བུད་མེད་དེ་ལ་དམིགས་ནས་དེར་རྒྱུག་པ་དང་། དེ་
བུད་མེད་དེ་ལ་འཇུས་པ་ན་བུད་མེད་དེ་སེན་མོ་ལྕགས་འབར་བ་ལས་གྲུབ་པའི་
སྡེར་མོས་མི་དེ་ལ་བཟུང་ནས་ཤ་དང་རུས་པ་ཡུངས་འབྲུ་ཙམ་ཡང་མ་ལུས་པར་
འཐུབ་བོ། ། ཡང་སྐྱེས་པ་ནས་སྡེར་མོས་གཏུབས་པས་ཁྲག་གི་ཆག་ཆག་བཏབ་



480 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཅིང་། ལུས་རྒྱུས་བའི་དྲ་བ་ཙམ་ལུས་པ་དེའང་ཆགས་པས་ཟིལ་གྱིས་ནོན་པས་
ཡང་བུད་མེད་དེའི་རྗེས་སུ་རྒྱུག་པར་བྱེད་དེ། ལོ་གྲངས་མེད་པར་བ་ཚའི་ཆུ་
དེར་སྲེག་གོ། ། ཡང་དེ་ལས་ཐར་ནས་བཀྲེས་སྐོམ་གྱིས་གདུངས་པ་དེ་ཀུན་ཏུ་
རྒྱུག་པ་ན་ཆུའི་དོང་དྭངས་ཤིང་བསིལ་བ་ཞིག་མཐོང་ནས་བཏུང་བའི་ཕྱིར་དེར་
ཞུགས་པ་དང་། སྔོན་ཆང་འཐུང་བའི་སྡོམ་པ་བླངས་པ་ལས་འདས་ཏེ་ཆང་
འཐུངས་པའི་མཐུས་ཆུ་དོང་དེ་རོ་ཉེ་རབ་ཏུ་བསྐོལ་བའི་ནང་འཇིགས་སུ་རུང་
བའི་དུག་སྦྲུལ་གྱིས་ཁེངས་པ་དག་ཡིན་ཏེ། དེར་ལྟུང་ནས་སྲེག་ཅིང་། དུག་
རབ་ཏུ་དྲག་པའི་སྦྲུལ་དག་གིས་ཟ་ཞིང་། ཁ་ནས་ཀྱང་སྦྲུལ་མང་པོ་ཞུགས་ཏེ་
ལུས་ཐམས་ཅད་ཀྱང་དུག་སྦྲུལ་གྱིས་ཁེངས་པས་ལུས་ཆེན་པོར་གྱུར་ཏེ། ནང་
ཤ་རྣམས་ཟ་ཞིང་རོ་ཉེས་སྲེག་ལ་ལོ་འབུམ་ཕྲག་དུ་མ་སྡུག་བསྔལ་ལོ། ། ཡང་དེ་
ལས་ཐར་ནས་གར་བབ་བབ་ཏུ་བྲོས་པ་དང་། བྱམས་པར་མི་ལྟ་བའི་ལས་ལས་
གྲུབ་པའི་མི་དག་ཡོངས་ནས། ཁྱོད་འདིར་རྒྱུ་མེད་པར་ཅི་སྟེ་འཚེད། འདི་མ་
ཡིན་པའི་གནས་ཀྱང་ཡོད་མོད། དེ་དག་ཁྱོད་ལ་བསྟན་གྱི་ཚུར་ཤོག་ཅེས་ཟེར་
ནས་དམྱལ་བ་པ་དེ་ཁྲིད་དེ་འཁོར་གྱི་ནང་དུ་བཅུག་ནས་གནོད་པ་སྣ་ཚོགས་
འདི་ལྟ་སྟེ། མེ་རབ་ཏུ་འབར་བས་སྲེག་པ་དང་། མེའི་ཆར་རབ་ཏུ་འབབ་པའི་
སྒོར་འཚེད་པ་དང་། ཡན་ལག་ཐམས་ཅད་གཅོད་པ་བྱེད་པ་གཅན་གཟན་
འཇིགས་པ་དག་གིས་ཟ་བ་དང་། ཆུ་བོ་རབ་མེད་དང་། བ་ཚ་དང་། ཟངས་
བཞུ་བ་དང་། ཞ་ཉེ་བསྐོལ་བ་རྣམས་སུ་འཚེད། མེ་རབ་ཏུ་ཚ་བ་ལ་འོད་མུན་
ནག་ཏུ་འབྱུང་བའི་མེ་དང་། སོག་ལེས་གཤེག་པ་དང་། མགོ་ལ་འཁོར་ལོ་
བསྐོར་བ་དང་། ཐིག་སྐུད་རབ་ཏུ་འབར་བ་དག་གིས་ཐིག་བརྒྱ་སྟོང་དུ་བཏབ་
ནས་ཧུ་ལུ་ཧུ་ལུ་འབར་བས་གཤེག་པར་བྱེད། རང་གི་ལུས་ཚ་ཞིང་བསྲེགས་པ་
ལྟ་བུ་ལས་མེ་བྱུང་ནས་སྲེག མཚོན་ཆར་ལྟར་འབེབས། སྙིང་རྗེ་རྗེ་སྐད་སྒྲ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 481
འབྱིན་པ་རྣམས་སུ་འཚེད་དེ། མྱ་ངན་གྱི་སྲིད་པའི་བུད་ཤིང་གིས་སྤར་བའི་མེ་
རབ་ཏུ་ཚ་བ་དུ་མས་བསྲེགས་ཤིང་ཤིན་ཏུ་ཚ་བའི་སྒྲ་སྐད་ལོ་འབུམ་ཕྲག་གྲངས་
མེད་པ་དུ་མར་འབྱིན་པ་ན་གཤིན་རྗེའི་མི་དག་གིས་རྗེས་སུ་བསྟན་པ། སྲེད་
པའི་མེ་འདིའི་དྲུང་ན་ནི། ། འབར་བ་དག་ནི་གྲང་ཞེས་བྱ། ། དམྱལ་བར་
དམྱལ་བ་པ་ཡི་མེ། ། ཁམས་གསུམ་དག་ན་སྲེག་པའི་མེ། ། སེམས་ཅན་དམྱལ་
བར་གང་བྱུང་བ། ། མེ་འདི་ཆུང་བར་གྱུར་པ་ཡིན། ། སྲེད་པའི་རྒྱུ་ལས་བྱུང་
བ་ཡི། ། མེ་འབར་བ་ནི་མང་པོར་མཆེད། ། སེམས་ཅན་དམྱལ་བའི་སྡིག་སྤྱད་
པ། ། ལས་ཟད་ནས་ནི་རྣམ་པར་གྲོལ། ། སྲེད་པའི་དབང་དུ་སོང་བའི་
མེ། ། ཁམས་གསུམ་དག་ཏུ་སྲེག་པར་བྱེད། ། འཁོར་བ་ཐོག་མ་མེད་དུས་ནས།།
སྲེད་པའི་མེ་ཡི་རྗེས་འབྲང་བ། ། སེམས་ཅན་དམྱལ་བ་སྲེད་པའི་མེ། ། ཅི་
ཕྱིར་དམྱལ་བའི་མེ་མི་འབྱུང་། ། སེམས་ཅན་དམྱལ་བ་པ་ཡི་མེས། ། ལུས་ནི་
ཤིན་ཏུ་སྲེག་པར་བྱེད། ། སྲེད་པའི་མེ་ཡིས་མི་རྣམས་ཀྱི། ། ལུས་ཡིད་ཤིན་ཏུ་
སྲེག་པར་བྱེད། ། དེ་ལྟ་བས་ན་སྲེད་རྒྱུ་ལས། །བྱུང་བའི་མེ་ན་ཁྱད་པར་
ཚེ། ། དམྱལ་བ་པ་ཡི་ཁ་བ་འདྲ། ། སྲེད་པའི་མེ་ནི་ཁྱད་པར་དྲན། ། སྲེད་
འབར་རྒྱུ་ནི་གསུམ་ལས་བྱུང་། ། ལས་གསུམ་དག་ནི་ཡོངས་སུ་བསྟན། ། དུས་
གསུམ་འབྱུང་བར་ཤེས་པར་བྱེད། ། འདོད་ཆགས་མེས་ནི་མཐོ་རིས་བསྲེག །
ཞེ་སྡང་མེས་ནི་དུད་འགྲོ་དྲན། ། གཏི་མུག་མེས་ནི་དམྱལ་བ་བསྲེག ། སྲེད་
པའི་མེས་ནི་ཀུན་ཏུ་གནས། ། དེ་ལྟར་སྲེད་པའི་མེ་ཡིས་སུ། ། གནས་གསུམ་
ཐམས་ཅད་རབ་འབར་བར། ། མཐོང་ནས་ཆོས་ནི་མ་སྤྱད་པ། ། དེ་རིང་ཅི་
ཞིག་ཡོངས་སུ་གདུངས། ། དེ་ལྟར་རྗེས་སུ་བསྟན་ནས་གནོད་པ་སྣ་ཚོགས་བྱེད་
དོ། ། དེ་ལས་ཐར་ནས་ཀྱང་དམྱལ་བའི་འཁོར་བཅུ་དྲུག་པོར་སྲེག་གོ། ། དེ་
ལྟར་དམྱལ་བ་རབ་ཏུ་ཚ་བ་དེའི་ཚེའི་ཚད་ནི་བསྐལ་པ་ཆེན་པོའི་ ཕྱེད་ཡིན་



482
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནོ། ། དེ་ལས་ཐར་ནས་ཀྱང་ཚེ་རབས་སྟོང་ཕྲག་དུ་མར་ཡི་དྭགས་དང་དུད་
འགྲོར་རོ། ། གལ་ཏེ་མི་སྐྱེ་ན་ནི་ཟ་མར་འགྱུར་རོ། ། ངན་འགྲོར་འགྲོ་བའི་
ལས་རྣམས་ལས། ། ཤས་ཆེར་བྱས་པར་གྱུར་ན་ནི། ། བློ་ངན་མནར་མེད་སོང་
ནས་ཀྱང་། ། དུ ཁ་ཚོར་བ་མྱོང་བར་འགྱུར། ། གང་ཞིག་ཆོས་ལ་ཆོས་མིན་
དང་། ། ཆོས་མ་ཡིན་ལ་ཆོས་སུ་སྨྲ། ། སྐྱེ་བོ་དམ་པ་དག་ལ་སྡང་། ། མེད་
པར་ལྟ་བ་མནར་མེད་ལྟུང་། ། འདི་ལྟར་བསྟན་བཅོས་ངན་པའི་དབང་དུ་གྱུར་
པའམ་མ་གྱུར་ཀྱང་རུང་སྟེ། བསམ་བཞིན་དུ་ཕ་མ་དང་དགྲ་བཅོམ་དག་
བསད་པ་དང་། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང་།
དགེ་འདུན་གྱི་དབྱེན་བྱས་པ་དག་ནི་མཚམས་མེད་པ་ལྔ་སྟེ། དེ་དག་གང་ཡང་
རུང་བ་དག་གིས་ཀྱང་མནར་མེད་པར་ལྟུང་ན་ལྔ་ཚང་ན་ལྟ་ཅི་སྨོས་ཏེ། ལས་
གང་རུང་ཞིག་གིས་ནི་དམྱལ་བའི་ལུས་དཔག་ཚད་གཅིག་པར་འགྱུར། དེ་
བཞིན་དུ་ལས་ལྔ་བྱས་ན་ལུས་དཔག་ཚད་ལྔ་པའི་བར་དུ་ཤེས་པར་བྱའོ། ། དེ་
དག་འཆི་བའི་ཚེའང་ཁ་ཅིག་ལ་ནི་རང་གི་ལུས་ཉིད་ལ་མནར་མེད་པའི་མེ་
འབྱུང་བར་འགྱུར་ལ། ཁ་ཅིག་ལ་ནི་སྲིད་པ་བར་མ་བྱུང་ནས་དེ་ནས་མནར་
མེད་དུ་སྐྱེའོ། ། དེ་ལྟར་མནར་མེད་པའི་ལས་བྱས་པ་དེའི་ཚེ། ཐར་པའི་སྐལ་
བབསྲེགས་པས་སྡོམ་པའང་སོ་སོར་མི་སྐྱེ་ལ། ཚེ་ཡང་ཐུང་ཞིང་བསམ་པ་མི་
འགྲུབ་པ་དང་། ལྷན་ཅིག་སྐྱེས་པའི་ལྷས་སྤང་བར་འགྱུར། རྟག་ཏུ་རྨི་ལམ་
ངན་ཞིང་འཁོར་གྱིས་སྤོང་ཞིང་འཇུངས་ལ་སྐད་འགག་ཅིང་། སེམས་འཁྲུལ་པ་
དང་གློ་བུར་དུ་སྐྲག་པ་སྐྱེ། འཇིག་རྟེན་ཐམས་ཅད་དུད་པར་མཐོང་བ་དང་
གཟུགས་མི་སྡུག་པ་མཐོང་། ནད་ཀྱིས་འདེབས་ཤིང་ཁ་ཁ་བའམ་ལན་ཚ་བྲོ་
བར་འགྱུར་རོ། ། དྲི་ང་བར་ཚོར་བ་དང་སྐྲ་དང་སྤུ་འབྱིད་ཅིང་བདེ་བ་མེད་ལ་
སྙིང་མི་བདེ་བ་དང་། མེ་ཏོག་བཏགས་ན་མྱུར་དུ་རྙིང་པ་དང་། གོས་ཀྱང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 483
མྱུར་དུ་འཛད་ཅིང་དྲི་མ་འཆགས་ལ། གློ་བུར་དུ་འགྱེལ་བས་ལུས་ལ་རྨ་འབྱུང་།
གཉིད་ལོག་ན་གྲེ་བ་བསྐམ་ཞིང་ཆུ་འཐུང་བར་བྱེད་པ་དང་། གྲོང་སྟོང་དང་
གཟའ་སྐར་ལོག་པར་མཐོང་བ་དང་། འབྱུང་བའི་གནོད་པ་ཆུང་ངུས་ཀྱང་
སྡུག་བསྔལ་ཆེར་བསྐྱེད་ཅིང་བྱའི་སྐད་དང་ཝ་སྐད་འཇིགས་པར་ཐོས་པ་དང་།
སྲང་དང་གཞི་མདོར་གཤང་གཅི་བྱེད་ཅིང་ཡུལ་མི་དང་འགྲས་པར་འགྱུར་
རོ། ། དེའི་འོག་ཏུ་འཆི་བའི་ལྟས་ནི་ཉིན་མོ་ཟླ་བ་དང་། མཚན་མོ་ཉི་མ་
མཐོང་བ་དང་། རང་གི་གྲིབ་མ་མི་མཐོང་བ་དང་། སྣ་ཞོམ་ལ་སྒྲ་མི་སྙན་པ་
ཐོས་ལ་སྐྲ་དང་སྤུ་འཛིངས་པ་དང་། ནད་དྲག་པོས་རབ་ཏུ་གཅེས་ལ། ཕྱིན་ཅི་
ལོག་གི་རླུང་བརྒྱད་ཅུས་སྲིན་བུ་བརྒྱད་ཅུ་ལ་གཙེས་པའི་ཚོར་བས་ཉམ་ཐག་པར་
འགྱུར་ཞིང་ལུས་རབ་ཏུ་སྐོམ་པར་བྱེད་དོ། ། དེའི་ཁར་སྲིན་བུ་མཐོང་བར་ཡང་
འབྱུང་ངོ་། ། དེའི་གནས་ཀྱང་ཀོ་བ་ནག་པོས་གཡོགས། མཐའ་ནས་མེ་བྱུང་
ནས་ཁང་པའི་ནང་རབ་ཏུ་འབར་བར་མཐོང་ངོ༌། ། དེ་མཐོང་ནས་ངུ་སྐད་
རབ་ཏུ་འབྱིན་ཅིང་མིག་འགུལ། ལག་པ་གཡོ་བ། ཁ་ཆུ་འཛག སོ་བསྡོམས་
པ་དང་མཆུ་སྦྱོར་བར་བྱེད། ཡང་ན་ཕྱོགས་ཀུན་མུན་པར་གྱུར་ཅིང་། རི་བྲག་
ཆེན་པོ་གཅན་གཟན་གྱིས་གང་བ་སྟེང་དུ་འོང་བ་མཐོང་ནས་གཤང་བ་འབྱིན་
ཅིང་། ལག་པ་རྐྱང་པར་བྱེད་པ་ན་གཞན་དག་ནི་ནམ་མཁའ་ལ་རེག་པར་
འདོད་དོ་ཞེས་ཟེར་རོ། ། དེའི་སྤུ་དང་དབང་པོ་བསྒྲེང་ཞིང་འབྱུང་བ་བཞི་
འཁྲུགས་པས་ཚ་བའི་སྡུག་བསྔལ་དང་། སྒྲ་ངར་ངར་པོ་དང་། ཆུ་འཛག་པ་
དང་། ཡན་ལག་དང་མགོ་བོ་བསྐྱོད་པ་དང་རེངས་པ་བྱེད་དེ། སྡུག་བསྔལ་གྱི་
ཚོར་བས་ཉམ་ཐག་ཅིང་། རི་ཆེན་པོ་སྟེང་ན་ཐུར་དུ་སྒྱུར་བའི་སྣང་བ་འབྱུང་
ངོ༌། ། སྲིད་པའི་ཐ་མ་དེ་ལ་གཤིན་རྗེའི་མི་བྱད་བཞིན་དང་རྐང་ལག་མི་སྡུག་པ་
དག་གིས་བསྡིག་པར་མཐོང་སྟེ། ལུས་བོར་བའི་འོག་སྲིད་པ་བར་མ་འབྱུང་བ་
:
ཙྪ4
དpt
e
t
#g=
++++++
༔ ，
། ，
།
། –
ཨ་་་ *
：
-- -
，，，，༠༠༠



484 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དགནི་ཚེ་ལོ་བརྒྱད་ཁྲི་པའི་བྱིས་པ་ལོ་བརྒྱད་པའི་རྣམ་པ་ཅན་དུ་གྲུབ་པ་ན་
གཤིན་རྗེའི་མི་དག་གིས་གཟུང་ནས་ལྕགས་ཀྱི་ཐག་པ་རབ་ཏུ་འབར་བས་མགུལ་
དང་ལག་པ་ཕྱི་ཀ་ལོག་ཏུ་བཅིངས་ཏེ། ས་གཞི་དང་བར་སྣང་རབ་ཏུ་འབར་བ་
དག་ཏུ་ཁྲིད་པ་ན་སྙིང་རྗེ་རྗེ་ལྟར་དུ་སྨྲེ་སྔགས་འདོན་པ། དེད་དཔོན་མི་མཁས་
འཁྲུལ་པ་ལྟར། ། གསོན་པའི་ས་ནས་བདག་ཉམས་སོ། ། བྱད་བཞིན་བསྒྱུར་
བས་ཡོངས་བསྐོར་ཅིང་། ། དབང་མེད་འཇིགས་པ་དག་ཏུ་ཁྲིད། ། རྟག་ཏུ་
བར་སྣང་ཕྱོགས་དག་དང་། ། ཕྱོགས་མཚམས་ཉིད་དང་ས་རྣམས་དག །
ཐམས་ ཅད་ བར་ ཆད་ མེད་ པར་ ནི། ། འབར་ བའི་ ཕྲེང་ བ་ དག་ གིས་
འཁྲུགས། ། སྡུག་བསྔལ་དབང་མེད་གང་དུ་ཁྲིད། ། བདག་གིས་གནས་ནི་མི་
ཤེས་སོ། ། འབྲོག་དགོན་དག་ཏུ་བདས་པ་ན། ། ཀུན་ནས་གྲོགས་ནི་བྱེད་པ་
མེད། ། སྡུག་བསྔལ་འདི་ལས་རྣམ་པར་གྲོལ། ། མགོན་བྱེད་པ་དག་གང་ཡང་
མེད། ། ནུས་པ་མེད་ཅིང་དབང་མེད་ལ། ། དུ ཁ་མེ་ཡིས་ཡོངས་གདུངས་
སོ། ། བཅིང་པས་ལག་པ་བཅིངས་ནས་སུ། ། དབང་མེད་བདག་ནི་གང་དུ་
ཁྲིད། ། དོན་རྣམས་དང་ནི་མཛའ་བཤེས་དང་། ། བུ་དག་དང་ནི་ཆུང་མ་
ལ། ། ཀྱི་ཧུད་བདག་དྲིན་ཆུད་ཟོས་ཏེ། ། དུ ཁ་འདི་ལས་སྐྱོབ་མི་བྱེད། །
དགའ་བ་མེད་ཅིང་ཉམས་གྱུར་ལ། ། སེམས་ནི་སྡུག་བསྔལ་དག་གིས་ཉམས།
འཆིང་བའི་ཞགས་པས་བཟུང་བ་ཡི། ། སྐྱབས་ནི་ཉེ་བར་མི་མངོན་ནོ། །
བདག་ལ་ཁྲོས་ལྟར་ཚིག་སྨྲ་བ། ། ཀུན་ནས་སྤྱོ་བ་བརྒྱད་པར་བྱེད། ། འདི་
གང་ཡིན་ཞིག་ཀུན་ནས་སུ། ། འཆིང་བ་འདི་ནི་གང་ཞིག་ཡིན། ། བདག་གིས་
གང་དང་གང་མཐོང་བ། ། ཡུལ་དང་དེ་བཞིན་དགོན་པ་སྟེ། ། དེ་དང་དེ་
དག་ཀུན་གྱི་དང་། ། ཐམས་ཅད་མེ་ཡིས་ཡོངས་སུ་བསྐོར། ། ཕྱོགས་རྣམས་
ཀུན་ན་དགའ་མེད་དེ། ། འཁྲུག་པ་དག་གིས་ཡོངས་སུ་བསྐོར། ། སྐྱབས་སུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 485
འགྱུར་བ་ཡོང་མེད་ཅིང་། ། བདག་ལ་ཀུན་ནས་གྲོགས་མེད་དོ། ། མུན་ནག་
མི་བཟད་ནང་དུ་འཇུག ། མེ་མདག་ཕུང་པོར་བཅས་པས་བསྒྲིབས། ། ནམ་
མཁའ་རྒྱུ་སྐར་གཟའ་དག་དང་། ། སྐར་མའི་མདོག་ཀྱང་མི་མཐོང་སྟེ། ། འདི་
དག་ཐམས་ཅད་ལོག་པ་ཡིན། ། དབང་པོ་ལྔ་ནི་ཐམས་ཅད་དག ། ཀུན་ནས་
ཕྱིན་ཅི་ལོག་ཏུ་གྱུར། ། བདག་གི་ལུས་ནི་ཐམས་ཅད་དག ། སོག་ལེས་ཡོངས་
སུ་གཤེག་པར་བྱེད། ། སྐྱབས་སུ་འགྱུར་བ་ཡོང་མེད་དེ། ། བདག་གི་གནས་ནི་
གར་འགྱུར་ཞིང་། ། ཞེས་སྨྲེ་སྔགས་དུ་མ་བརྗོད་པ་དང་། རང་གི་ལས་ཀྱིས་
བསྐྱེད་པའི་གཤིན་རྗེའི་སྐྱེས་བུ་འཇིགས་ཤིང་འཁྲུགས་པ་དག་གིས་སྡང་མིག་
དྲག་པོས་བལྟས་ཤིང་སྨྲས་པ། སྔོན་ཆད་བྱ་བ་གང་བྱེད་པ། ། དེ་ནི་ཕྱི་ནས་
ཡོངས་སུ་སེམས། ། གཏི་མུག་གིས་ནི་ཡོངས་བསླུས་པ། ། ཕྱི་ནས་ཅི་ཞིག་
ཡོངས་སུ་གདུང་། ། གནོད་ལས་གནོད་པ་གང་ཆེ་བ། ། སྡིག་པའི་ལས་ནི་
སྡིག་པ་ཆེ། ། ཁྱོད་ཀྱིས་སྔོན་ནི་ངན་བྱས་པ། ། སྡུག་བསྔལ་ལས་ནི་སྡུག་
བསྔལ་ཆེ། ། བསྐལ་པའམ་བསྐལ་བའི་ལྷག་མ་རུ། ། ཁྱོད་ནི་མེ་ཡིས་བསྲེག་
པར་བྱེད། ། ངན་བྱས་མང་པོ་ཅི་བྱས་པ། ། གཏི་མུག་ཡོངས་སུ་བསམ་པར་
གྱིས། ། ལས་ཀྱི་ཞགས་པས་བཅིངས་པ་ལ། ། ལྷ་དང་ལྷ་མིན་དྲི་ཟ་དང༌། །
ཤ་ཟ་ལྟོ་འཕྱེ་སྲིན་པོ་དག ། ཁྱེད་ལ་ཡོངས་སུ་སྐྱོབ་མི་བྱེད། ། ལས་ཀྱི་ཞགས་
པས་གང་བཅིངས་པ། ། མི་དེ་སེམས་ཅན་དམྱལ་བར་བཅིངས། ། རྒྱུ་དང་
རྐྱེན་གྱིས་འགྲོ་བ་ཡི། ། ཐམས་ཅད་དབང་མེད་ཁྲིད་པར་བྱེད། ། ལས་བྱས་
ངེས་པར་འགྲོ་བ་ནི། ། མ་ནི་གསོད་པར་བྱེད་པ་སྟེ། ། སྡིག་པ་འདི་ནི་ཤིན་ཏུ་
སྡིག ། སྡིག་ལས་སྡིག་པ་ཆེན་པོ་ཡིན། ། གང་གི་ཁྱོད་ནི་སྔོན་བསྐྱེད་པ། །
ཕ་ཡི་ཁུ་བ་ལས་བསྐྱེད་ན། ། དེ་ལ་ཁྱོད་ཀྱིས་གནོད་བྱས་ཤིང་། ། དབང་མེད་
མཚོན་ གྱིས་ སྲོག་ གཅད་ བྱས། ། གང་ གིས་ ཁམས་ གསུམ་ ཁྱད་ པར་



486
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འཕགས། ། ཉེས་པ་ཐམས་ཅད་རྣམ་སྤངས་ཤིང་། ། འཆིང་བ་ཀུན་ལས་ངེས་
གྲོལབ། ། དེ་ལ་ཁྱོད་ཀྱིས་སྡིག་པ་བྱས། ། ཆོས་རྣམས་ཀུན་གྱི་གཏེར་ཡིན་
ཞིང་། ། ཐར་པའི་སྒོ་ནི་རྣམ་འབྱེད་པ། ། ཁྱོད་ཀྱིས་དགེ་འདུན་དབྱེན་བྱས་
སྡིག ། དེ་ཡི་འབྲས་བུས་འདིར་འོངས་སོ། ། སྦྱོར་བ་ཐམས་ཅད་ལས་འདས་
ཤིང་། ། བག་ལ་ཉལ་བ་ཀུན་སྤངས་པ། ། རྨོངས་པས་དགྲ་བཅོམ་གནོད་
བསྐྱེད་པའི། ། དེ་ཡི་འབྲས་བུར་ཉེ་བར་སྤྱོད། ། ཆོས་རྣམས་ཀུན་ལ་མེ་ལྟ་
བུ། ། བདེན་པ་རིན་ཆེན་རྣམ་འཇིག་པ། ། རྟག་ཏུ་ཁྱོད་ཀྱིས་བརྫུན་སྨྲས་པའི།།
དེ་ཡི་གནོད་པ་སྤྱོད་པར་གྱིས། ། ཕན་ཚུན་དབྱེན་ནི་བྱ་པའི་ཕྱིར། ། བསམས་
བཞིན་དུ་ནི་ཡང་དང་ཡང་། ། ཕྲ་མ་དེ་ནི་མངོན་སྨྲས་པ། ། དེ་ཡི་འབྲས་བུས་
འདིར་འོངས་སོ། ། གང་གི་རྒྱུད་ལས་གདུང་བྱེད་མཆོག ། མཚོན་དང་མེ་
དང་དུག་ལྟ་བུའི། ། ཁྱོད་ཀྱིས་རྟག་ཏུ་ཚིག་རྩུབ་སྨྲས། ། དེ་ཡི་འབྲས་བུ་ཉེ་
བར་སྤྱོད། ། སྔ་ཕྱི་འབྲེལ་པ་མེད་པའི་ཚིག ། དོན་མེད་རིགས་པ་མེད་པ་
དང་། ། འབྲེལ་མེད་མང་དུ་སྨྲས་པ་ཡི། ། དེ་ཡི་འབྲས་བུ་འདིར་ཐོབ་བོ། །
སྲོག་ནི་རྟག་ཏུ་ལྷུར་ལེན་པ། ། སྲོག་ཆགས་དབང་མེད་འཇིགས་བྱས་ཤིང་། །
ཁྱོད་ཀྱིས་མང་དུ་རྣམ་པར་གཅེས། ། དེ་ཡི་འབྲས་བུ་མང་པོ་ཐོབ། ། ཆགས་
པསནོན་པའི་ཡིད་ཀྱིས་སུ། ། ཁྱོད་ཀྱིས་གཞན་གྱི་ནོར་རྫས་ཕྲོགས། ། གང་
དག་འདོད་པའི་དབང་སོང་བ། ། དེ་ཡི་དུས་ནི་འདིར་འོངས་སོ། ། རྣམ་རྟོག་
བུད་ཤིང་བྱུང་གྱུར་པ། ། མེ་ནི་གཉིས་པ་འདྲ་བ་ཡིན། ། འདོད་པ་དག་ལ་
ལོག་པར་སྤྱད། ། དོན་མེད་ཅི་ཞིག་ཡོངས་སུ་གདུང་། ། གཞན་གྱི་ནོར་ལ་
ཆགས་སེམས་པ། ། རང་ཉིད་ཀྱིས་ནི་བསམ་པས་བསམས། ། དེ་ལ་བྱ་བར་
ནུས་པ་མེད། ། དེ་ཡི་འབྲས་བུ་དེ་རིང་སྤྱོད། ། གང་ལ་གནོད་སེམས་མང་
ཡོད་པ། ། དེ་ཡིས་གནོད་སེམས་ཡོངས་སུ་བསམས། ། དམྱལ་དང་ཉེ་སྟེ་དེ་ལྟ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 487
བས། ། ངེད་ཅག་གིས་ནི་ཡོངས་སུ་འདྲེན། ། ལོག་པར་སྟོན་པ་མི་ཟད་
དེ། ། ལས་གཉིས་རྣམ་པར་འཇིག་བྱེད་པ། ། ཁྱོད་ཀྱིས་ལོག་པར་ལྟ་བ་ལ། །
གཞན་གྱི་ཡིད་དག་མངོན་པར་བཅུག།ལུས་དང་ངག་དང་ཡིད་རྣམས་ཀྱིས། །
སྡིག་པའི་ཆོས་ནི་འདི་ལྟ་སྟེ། ། གཏི་མུག་རྗེས་ཞུགས་ཁྱོད་ཀྱིས་སུ། ། བྱས་
ཤིང་གཞན་དག་རབ་ཏུ་སྦྱར། ། བྱས་པར་ངེས་པར་འགྲོ་བ་ཡི། ། དམྱལ་བ་
དྲག་པོ་འདི་ཐོབ་སྟེ། ། གཏི་མུག་ཅི་ཞིག་ཡོངས་སུ་གདུང་། ། རྒྱ་མཚོའི་ཁྱད་
པར་གང་ཡིན་ལས། ། གང་གི་ཁྱད་པར་ཆུ་ཐིག་ཙམ། ། གང་དག་མི་བཟད་
ཐོབ་པ་ཡིས། ། སྡུག་བསྔལ་འདི་ནི་དེ་ཙམ་མོ། ། སྡིག་པ་ཡིས་ནི་སྔོན་
བསྲེགས་ཤིང་། ། ཕྱི་ནས་མེ་ཡིས་སྲེག་པར་བྱེད། ། སྡིག་པའི་རྒྱུ་ལས་བྱུང་
བའི་དམྱལ། ། སྡིག་པ་རྣམས་སུ་ཡོངས་སུ་འཚེད། ། དེ་ལྟར་གཤིན་རྗེའི་མི་
དག་གིས་བསྡིགས་ཤིང་ལས་ཀྱི་ཞགས་པའི་དབང་དུ་སོང་བ་དེ་སེམས་ཅན་
དམྱལབ་ཆེན་པོའི་སྒོ་མི་བཟད་པར་འཁྲིད་པ་ན་དམྱལ་བའི་གནས་འདི་ལྟ་བུ་
དག་མཐོང་སྟེ། གྲུ་བཞི་པ་ལ་སྒོ་བཞི་ཡོད། ། དཔག་མེད་སྦྲུལ་གྱིས་རྣམ་པར་
ཕྱེ། ། སེམས་ཅན་དམྱལ་བ་དུ་མ་དག ། དབང་མེད་དེར་ནི་འཚེད་པར་
བྱེད། ། དེ་ལྟ་བུའི་གནས་དེར་དཔག་ཚད་ཉི་ཁྲི་ལྔ་སྟོང་གིས་མ་སླེབ་པ་ན།
སྔར་སྐྱེས་པའི་མནར་མེད་རྣམས་ཀྱི་སྒྲ་ཆེན་པོ་ཤིན་ཏུ་མི་བཟོད་ཅིང་མི་སྙན་པ་
འཇིགས་སུ་རུང་ཞིང་གཞན་དང་མཚུངས་པ་མེད་པའི་ཆོ་ངེས་ངན་པ་དག་ཐོས་
པར་འགྱུར་རོ། ། དེ་ཐོས་པ་ན་དམྱལ་བ་གཞན་དག་ནི་རང་རང་གི་སྡུག་
བསྔལ་ཡང་མི་དྲན་པ་ཙམ་དུ་འཇིགས་ཤིང་མི་དགའ་བ་དྲག་པོ་སྐྱེ་བར་འགྱུར་
ན་སྲིད་པ་བར་མའི་སེམས་ཅན་དེ་ཅིའི་ཕྱིར་མི་སྐྲག་སྟེ། ཤིན་ཏུ་ཡིད་མི་དགའ་
བས་སྡུག་བསྔལ་བ་བཅུ་འགྱུར་དུ་འབྱུང་སྟེ། སྡུག་བསྔལ་གྱི་རྣམ་པ་མཐའ་
མེད་པས་ ཉམ་ ཐག་ པའི་ སེམས་ ཅན་ རྨི་ ལམ་ གྱི་ གཟུགས་བརྙན་ ལྟ་ བུ་ སྟེ།



488 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མནར་མེད་པར་འགྲོ་བ་ན་ལས་ཀྱིས་བསྐྱེད་པའི་རླུང་རབ་ཏུ་གྲང་བ་ཆབ་རོམ་
གས་པ་ལྟ་བུའི་གྲང་བ་དང་ལྡན་པའི་རླུང་སྤུ་གྲི་ལྟ་བུའི་དབུས་སུ་བཅུག་ནས་
སྤྱིའུ་ཚུགས་སུ་ལྷུང་སྟེ། དེ་ལྟ་བུའི་རླུང་དེ་ལྟ་བུ་དེས་ནི་རི་དཔག་ཚད་བཅུ་བ་
སྐྱེལ་ནུས་སོ། ། དེ་ལྟ་བུའི་ལས་ཀྱི་རླུང་གིས་རང་དབང་མེད་པར་མནར་མེད་
དུ་ལྟུང་བའི་མར་ལམ་ལ་མིའི་ལོ་ཉིས་སྟོང་ཐོགས་པའོ། ། དེ་ནས་དམྱལ་བའི་
མེ་རབ་ཏུ་འབར་ཞིང་རབ་ཏུ་འབར་བ་མཐོང་བའི་ཚེ། ། སྲིད་པ་བར་མ་པ་དེ་
སྔར་གྲང་བའི་རླུང་གིས་རབ་ཏུ་སྡུག་བསྔལ་བའི་དབང་གིས། ད་ནི་འདི་བས་
མེ་འདིའི་ཁྲོད་དུ་སྐྱེས་ཀྱང་བྱའོ་སྙམ་དུ་སེམས་པ་དང༌། ཉེར་ལེན་གྱི་དབང་
གིས་སྲིད་པ་འབྱུང་སྟེ། ལུས་དཔག་ཚད་གཅིག་གམ་ལྔའི་བར་དུ་འགྲུབ་སྟེ།
རབ་ཏུ་སྲེག་ཅིང་སྡུག་བསྔལ་བའི་ཤུགས་དྲག་པོ་འབྱུང་སྟེ། སྡུག་བསྔལ་དེའི་
རྩ་ན་ནི་རབ་ཏུ་ཚ་བའི་དམྱལ་བ་དག་ཀྱང་གཞན་འཕྲུལ་དབང་བྱེད་ཀྱི་ལྷ་ལྟར་
དུ་བདེའོ། ། དེ་ལྟ་བུར་རབ་ཏུ་བསྲེགས་ནས། དེ་ནས་དམྱལ་བ་པ་དེའི་
གནས་ཚོལ་བའི་ཕྱིར་ཕྱོགས་ཀུན་ཏུ་བསྐོར་ཞིང་མེ་དུ་མས་སྲེག་པ་ནི། དཔེར་
ན་རོ་ཉེ་བསྐོལ་བར་རབ་ཏུ་མང་པོའི་ནང་དུ་མར་གྱི་ཐིགས་པ་གཅིག་ལྷུང་བ་ལྟ་
བུར་འཚིག་གོ། ། དེ་ལྟར་ཕྱོགས་ཀུན་ཏུ་བསྲེག་པའི་མེ་ནི་སུས་ཀྱང་བཟོད་པར་
མི་ནུས་ཏེ། དེ་ལྟ་བུས་གདུངས་པའི་ལུས་ཤིན་ཏུ་སྡུག་བསྔལ་བ་ལས་དྲི་ང་བ་
དག་རྟག་ཏུ་འབྱུང་སྟེ། འདི་ལྟར་རི་ཁོར་ཡུག་ཆེན་པོ་དང་། རྒྱ་མཚོར་
གཏོགས་པ་དག་ནི་ཀླུ་དང་། ལྷ་མ་ཡིན་དང་། དུད་འགྲོ་དང་མིའི་གནས་བཞི་
དང་། འདོད་ལྷ་དྲུག་གི་སྐྱབས་ཡིན་ཏེ། ཅིའི་ཕྱིར་ན། རི་དང་རྒྱ་མཚོ་དག་
གིས་སྐྱབས་པ་མིན་ན་ནི་དམྱལ་བ་པ་དག་གི་ལུས་ཀྱི་དྲི་ང་བའི་ངད་ཀྱིས་དེ་
ཐམས་ཅད་མ་རུངས་པར་བྱེད་དོ། ། དེ་ལྟར་ལས་ངན་པས་བསྐྱེད་པའི་དྲི་ང་
བ་དེ་ཉིད་ཀྱི་སྡུག་བསྔལ་ཡང་མི་བཟོད་ན་གཞན་ལྟ་ཅི་སྨོས། དེ་ལྟར་དེ་ལྟ་བུའི་
，
- -
，，་
，་ ，
， .
..…
...…
་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 489
དམྱལ་བ་དེ་དག་ལ་བྱའི་རིགས་མཆུ་མེ་འབར་ཞིང་མཁྲང་ལ་རྣོ་བའི་ཤུགས་ཀྱིས་
ཤ་དང་རུས་པ་དང་རྐང་མར་གྱི་བར་དུ་དུམ་བུར་གཅད་ཅིང་ཟ་ལ། དམྱལ་
བའི་གནས་ཀྱི་མེ་དང་བྱའི་མཆུའི་མེ་རབ་ཏུ་ཚ་བས་སྲེག་ཅིང་ཟའོ། ། དེ་ནས་
ངུ་ཞིང་ཆོ་ངེས་འདེབས་པ་ན་ཡང་མེ་ལྕེ་སྤྱོད་པ་ཞེས་བྱ་བའི་བྱ་དག་མེའི་གསེབ་
ནས་བྱུང་སྟེ། ཀླད་པ་དང་རྐང་དང་གནད་ཐམས་ཅད་ཟ་ཞིང་། ལྕེ་ཡང་ཕྱེད་
ཤགས་སུ་འཐེན་ཅིང་ཟ་ཞིང་ཟད་པ་ན་ཡང་པདྨའི་འདབ་མ་ལྟ་བུའི་གཞོན་ཤ་
ཅན་དག་སྐྱེའོ། ། སོ་འབྱིན་ཞེས་བྱ་བའི་བྱ་ཕྲ་སྐམ་འབར་བ་ལྟ་བུའི་མཆུ་ཡོད་
པ་དག་གིས་སོ་འབྱིན་ཅིང་། དེ་བཞིན་དུ་བྱའི་རིགས་དུ་མས་ཀུན་ཏུ་ཟ་ཞིང་
སྡུག་བསྔལ་བར་བྱེད་ཅིང་ཁྲག་འཐུང་བར་བྱེད་དོ། ། དེ་ལྟར་ལོ་གྲངས་མེད་
པར་བྱ་འཇིགས་པ་དག་གིས་ཟོས་ནས། ཡང་དེ་ལས་ཐར་ནས་མགོན་མེད་པ་
དེ་ཕྱོགས་ཀུན་ཏུ་འགྲོ་བ་ན། མེའི་ཕུང་པོ་བཅུ་གཅིག་གིས་སྲེག་སྟེ། ལས་ཀྱི་
ཞགས་པས་བཅིངས་ནས་ངོམ་གྲོག་གཡང་སའི་དགོན་པ་ཞེས་བྱ་བར་ལྷུང་སྟེ།
རྐང་ལག་ཀུན་སྲེག་ཅིང་། ཡང་བཏེག་པའི་ཚེ་ན་གཞོན་ཤ་ཅན་སྐྱེ་སྟེ། ལས་
ཀྱིས་བྱས་པའི་རླུང་གིས་དཔག་ཚད་སུམ་སྟོང་དུ་བཏེགས་ནས་ཐུར་དུ་སྐྱུར་བ་ན་
ཀང་ཀ་ལ་སོགས་པའི་བྱ་རབ་ཏུ་འཇིགས་པས་སྔར་བཞིན་ཟ་སྟེ། ལོ་འབུམ་
ཕྲག་དུ་མའི་བར་དུའོ། ། ཡང་དེ་ལས་ཐར་ནས་ཕྱོགས་ཀུན་ཏུ་བྲོས་པ་ན།
འཁོར་ལོ་ལྟར་ཡོངས་སུ་བསྐོར་བ་ཞེས་བྱ་བ་རྩིབས་སྟོང་ཡོད་པའི་འཁོར་ལོ་དུ་
མ་བྱུང་སྟེ། གཅིག་ནི་མགོའི་ནང་དུ་ཞུགས་ནས་ཀླད་པ་ལ་བསྐོར་ཞིང་འཐོར་
བར་བྱེད་དོ། ། ཕྲག་པ་གཉིས་དང་མིག་གཉིས་དང་ལག་པ་གཉིས་དང་བྲང་
དང་ལྟོ་བ་དང་རྐང་པ་གཉིས་དང་ཚིགས་དག་ལའང་དེ་ལྟ་བུའི་འཁོར་ལོ་བྱུང་
སྟེ། རུས་པ་དང་བཅས་པ་ཀུན་ཏུ་བཅོམ་ནས་བྱེ་མ་བཞིན་དུ་འཐོར་བར་བྱེད་
དོ། ། དེའི་འདོམས་སུ་ལྕགས་འབར་བའི་མཚོན་སླད་ཀོལ་ལི་ཀ་ཞེས་བྱ་བས་



490 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གཙུབ་ཤིང་བཞིན་དུ་གཙུབས་ནས་འདྲེན་པར་བྱེད་དོ། ། དེ་ལྟར་རང་གི་ལས་
ཀྱིས་བྱས་པ་མནར་མེད་པའི་སྡུག་བསྔལ་མི་ཟད་པ་དག་ལོ་འབུམ་ཕྲག་དུ་མར་
མྱོང་སྟེ། མགོན་སྐྱབས་འདོད་པ་དེ་གར་བབ་བབ་ཏུ་འབྲོས་པ་ན། རི་ཆེན་པོ་
ཞིག་མཐོང་བ་དང་དེ་ལ་བྲོས་པ་ན་རི་དེ་མར་ཀོ་ཊ་ཀ་ཞེས་བྱ་བ། ཡན་ལག་
དང་ཉིང་ལག་རབ་ཏུ་འབར་ཞིང་འཇིགས་སུ་རུང་བའི་སེམས་ཅན་མང་པོའི་
ཕུང་པོ་ཞིག་ཏུ་གྱུར་ནས་དེ་དག་གི་དབུས་སུ་སྐྱེས་ཏེ། སྲིན་པོའི་མེ་ལྟར་ཚ་བ་
དག་གིས་རྡུལ་ཕྲན་བཞིན་དུ་གཡེངས་ཏེ་ཟ་བར་བྱེད་དོ། ། དེར་རབ་ཏུ་ཉམ་
ཐག་པའི་ཆོ་ངེས་འདེབས་པ་ན། སྲིན་བུ་དེ་ཁའི་ནང་དུ་ཞུགས་ནས་ནང་ཁྲོལ་
ཐམས་ཅད་ཟ་བར་བྱེད་དོ། ། དེ་ལྟར་ལོ་འབུམ་ཕྲག་དུ་མར་སྡུག་བསྔལ་མྱོང་
ནས་ཡང་བྲོས་པ་ན། ཤ་ཟའི་གཅན་གཟན་འཇིགས་སུ་རུང་བ་དག་གིས་གང་
བའི་ཚལ་དུ་སོང་སྟེ། དུམ་བུ་དུམ་བུར་གཏུབས་ནས་ཟ་ཞིང་། ཟད་པ་ན་ཡང་
གཞོན་ཤ་ཅན་དུ་སྐྱེ་ལ། ཡང་ཟ་སྟེ། སྲོག་གཅད་པའི་འབྲས་བུས་ལོ་འབུམ་
ཕྲག་དུ་མར་སྡུག་བསྔལ་ལོ། ། ཡང་དེ་ལས་ཐར་ཏེ་བྲོས་པ་ན། ནོར་བུ་དང་
གོས་དང་མཁོ་བའི་ཡོ་བྱད་ཀྱི་ནོར་གྱི་ཕུང་པོ་ཆེན་པོ་མཐོང་ནས། ཆགས་པས་
ཟིལ་གྱིས་ནོན་པ་དེ་ནོར་འདི་དག་ནི་བདག་གི་ཡིན་ནོ་སྙམ་སྟེ་མེ་མདག་གི་ཆུ་བོ་
ལས་བརྒལ་ནས་དེར་བརྒྱུགས་པ་ན། གཤིན་རྗེའི་མི་དག་གིས་བཟུང་སྟེ་མཚོན་
ཆ་སྣ་ཚོགས་ཀྱིས་འཐུབ་པར་བྱེད་དོ། ། རུས་པའི་ལྷག་མ་ཙམ་ཡང་མ་ལུས་
པར་བཏགས་ནས་ཀྱང་འདོད་པ་དེ་སྤོང་བར་ནི་མི་བྱེད་དོ། ། འདིར་ཚིགས་སུ་
བཅད་པ། བུད་ཤིང་ལྟ་བུའི་རྟོག་བྱུང་བས། ། ང་རྒྱལ་ཕྲག་དོག་མེ་ལྟར་
འབར། ། ཤིང་གི་མེས་ནི་མི་བསྲེག་གི། ། འཇིག་རྟེན་འདོད་པའི་མེས་བསྲེག་
གོ། ། འདོད་པའི་དུག་གིས་ཟིན་པ་དང་། ། དེ་དག་ལ་ནི་བདེ་བ་མེད། །
འདོད་པ་ བསྙེན་ ཅིང་བསྟེན་བྱས་ནས། ། ཕྱིར་ ཡང་ དེ་ བཞིན་ རབ་ ཏུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 491
འཕེལ། ། ཇི་ལྟ་ཇི་ལྟར་འདོད་གྱུར་ན། ། འདོད་པ་དུ་མ་འཕེལ་བར་
འགྱུར། ། མེ་ལས་འབྲོས་པར་ནུས་སྲིད་ཀྱི། ། འདོད་པའི་མེ་ལས་མི་ནུས་
སོ། ། འདོད་པས་ཡོངས་སུ་བསླུས་པ་ཡི། ། འཇིག་རྟེན་འཁོར་ལོ་བཞིན་དུ་
འཁྱམས། ། ཐོག་མ་མེད་པའི་འཇིག་རྟེན་ལ། ། འདོད་པ་ལྟ་བུའི་དགྲ་མེད་
དེ། ། འདོད་པས་ཡོངས་སུ་བསླུས་པ་དག ། རྒྱ་མཚོའི་ཆུ་ནང་འཇུག་པར་
བྱེད། ། འདོད་པའི་རྒྱུ་ཡིས་ས་བདག་རྣམས། ། ཕན་ཚུན་དག་ཏུ་འཇིག་པར་
བྱེད། ། ནོར་ལ་སྲེད་པས་མ་བུ་ཡང་། ། འཐབ་མོའི་གཡུལ་ནི་འགྱེད་པར་
བྱེད། ། སྲེད་པའི་དུག་ལས་རྣམ་གྲོལ་བ། ། འདོད་པའི་མེ་མདག་རྣམ་པར་
སྤངས། ། བོང་བ་གསེར་ལྟར་མཉམ་པ་སྟེ། ། མྱ་ངན་འདས་པའི་མཐར་
འགྲོའོ། ། ནོར་གྱི་ནང་ན་ཚུལ་ཁྲིམས་མཆོག ། ཉི་མ་འོད་དང་ལྡན་པ་
ཡིན། ། ནོར་དང་བྲལ་བར་འགྲོ་འགྱུར་གྱི། ། ཚུལ་ཁྲིམས་འདི་ནི་མདུན་ན་
གནས། ། ཚུལ་ཁྲིམས་ཀྱིས་ནི་སུམ་ཅུ་གསུམ། ། དེ་བཞིན་བསམ་གཏན་སྤྱོད་
ཡུལ་འགྲོ། ། འཇིག་རྟེན་འདི་དང་ཕ་རོལ་ཏུ། ། ཚུལ་ ཁྲིམས་གཟི་དང་
མཚུངས་པ་མེད། ། མནར་མེད་པར་ནི་སྐྱེས་པ་དག ། ནོར་ལ་འདོད་པས་
བསྲེགས་པ་ཡིན། ། འདོད་པའི་མེ་ནི་གང་འབྱུང་བ། ། ཡུལ་དེར་བདེ་ནི་
འབྱུང་མི་འགྱུར། ། མཁས་པ་ཡེ་ཤེས་ཆུ་ཡིས་སུ། ། བསྒྲིམས་ཏེ་འདོད་པའི་མེ་
མདག་གསོད། ། འདོད་པ་མེད་པར་མ་བྱས་ན། ། མྱ་ངན་འདས་པ་ཐག་རིང་
ངོ་། ། དེ་ལྟར་དམྱལ་བའི་མེ་དང་། འདོད་པའི་མེ་དང་། མཚོན་འབབ་
པའི་མེ་སྟེ་མེ་གསུམ་གྱིས་སྲེག་གོ། ། ལོག་པར་སྒྱུར་བ་རྨི་ལམ་གྱི་མི་ལྟ་བུ་དེ་དག་
དྲི་ཟའི་གྲོང་ཁྱེར་རམ་རི་དྭགས་སྐོམ་པ་རྨོག་རྒྱུ་ལ་ཆུར་མཐོང་བ་ལྟར་བརྫུན་པ་
སྒྱུ་མ་ལྟ་བུའི་ནོར་དག་ལ་འཕྲོག་པར་བྱེད། རྒྱུག་པར་བྱེད་པ་ན་ཚོར་བ་དྲག་པ་
ཡིད་དུ་མི་འོང་བ་སྡུག་བསྔལ་གྱིས་ལོ་འབུམ་ཕྲག་དུ་མར་གཙེས་ཀྱང་འཆི་བར་



492 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནི་མི་འགྱུར་རོ། ། དེ་ནས་ཡང་མཚོན་གྱི་ཆར་པ་དེ་ལས་ཐར་ཏེ་བྲོས་པ་དང་།
ལས་ཀྱིས་འཁྲུལ་པ་དེ་མེ་མདག་གི་ཆུ་བོ་ལས་བརྒལ་ནས་སོང་བ་དང་། འདོད་
ལོག་གི་ལས་ཀྱིས་སྤྲུལ་བའི་བུད་མེད་མཛེས་ཤིང་ཡིད་དུ་འོང་བ་དག་མཐོང་བ་
དང་། ཐོག་མ་མེད་ནས་གོམས་པའི་འདོད་ཆགས་ཀྱི་མེས་གདུངས་ཏེ་དེར་
བརྒྱུགས་པ་ན། དེ་ལས་ཀྱིས་བྱས་པ་ལྕགས་ལས་གྲུབ་པའི་བུད་མེད་ཡིན་ཏེ།
དེས་དམྱལ་བ་པ་དེ་གཟུང་ནས་བྱེ་མ་ཆང་པ་ནས་གཏོར་བ་བཞིན་ཕྱེ་མ་ཕྱེ་མར་
བཏགས་ནས་འཐོར་རོ། ། ཡང་འཕྲལ་དུ་སྐྱེལ་ཡང་འཐོར་བར་བྱེད་ཀྱང་
འདོད་ཆགས་ཀྱི་མེ་ནི་ཞི་བར་མི་འགྱུར་ཏེ། སྡུག་བསྔལ་གཞན་ཐམས་ཅད་
པས་ཀྱང་འདོད་ཆགས་ཀྱི་གདུང་བ་ཉིད་སྡུག་བསྔལ་ཆེའོ། ། འདིར་ཚིགས་སུ་
བཅད་པ། ། བུད་མེད་ངན་སོང་གཞི་ཡིན་ཞིང་། ། ཀུན་ནས་ནོར་ནི་ཟད་
པར་བྱེད། ། མི་གང་བུད་མེད་ཚིག་ཉན་པ། ། དེ་ལ་བདེ་བ་ག་ལ་ཡོད། །
དོན་མེད་ཆོས་ལ་དགའ་བ་ནི། ། བུད་མེད་གཡོ་དང་ཕྲག་དོག་མང་། །
འཇིག་རྟེན་གཉིས་ནི་རྣམ་འཇིག་པ། ། སྐྱེས་པ་རྣམས་ཀྱི་མདུན་ན་གནས། །
དེ་ཚིག་ཤིན་ཏུ་མི་བརྟན་ཏེ། ། རྟག་ཏུ་འདོད་ཆགས་སྐྱེད་ལ་མཁས། ། དེ་ཡི་
སྙིང་ནི་གཞན་སེམས་ལ། ། གཞན་གྱི་ཚུལ་གྱིས་སྨྲ་བར་བྱེད། ། དང་པོར་
གཉེན་ཞིང་བསྲུང་བྱེད་ལ། ། ཕྱི་ནས་སེམས་ནི་རྡོ་རྗེ་འདྲ། ། ལེགས་པ་བརྒྱ་
ནི་ཆུད་གསན་ལ། ། མ་ལེགས་གཅིག་པུ་དྲན་པར་བྱེད། ། སྡིག་པའི་ས་གཞི་
བུད་མེད་ཡིན། ། འཇིག་རྟེན་འདི་དང་ཕ་རོལ་ཏུ། ། འཇིག་བྱེད་ནད་ན་བུད་
མེད་འཇིག ། གལ་ཏེ་བདེ་བའི་མཆོག་འདོད་ན། ། དེ་ལྟར་བུད་མེད་རྣམ་
པར་སྤོངས། ། བུད་མེད་རྟག་ཏུ་སྤངས་པ་ནི། ། འཇིག་རྟེན་འདི་དང་ཕ་རོལ་
བདེ། ། དེ་ལྟར་ལོ་འབུམ་ཕྲག་དུ་མར་སྡུག་བསྔལ་མྱོང་ནས་མེ་མདག་གི་ནང་
དུ་བྱིང་ཞིང་བཀྲེས་པ་དང་སྐོམ་པས་གདུངས་པས་གར་བབ་བབ་ཏུ་འབྲོས་པ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 493
དང་། གཤིན་རྗེའི་མི་དག་གིས་བཟུང་ནས། ཀྱེ་གྲོགས་པོ་དག་ཁྱེད་ལ་ཅི་
གནོད་ཅེས་འདྲིའོ། ། བདག་ཅག་བཀྲེས་སོ་ཞེས་བརྗོད་པ་དང་། དེ་དག་
གིས་ཁ་བཤགས་ལྕེ་འབྱིན་ནོ། ། དེར་བརྫུན་གྱི་འབྲས་བུས་ལྕེ་དེའང་དཔག་
ཚད་ལྔ་བརྒྱ་ཙམ་དུ་གྱུར་ཏེ། དེ་ལྕགས་ཀྱི་ས་གཞི་རབ་ཏུ་འབར་བ་ལ་བལྡག་ཏུ་
འཇུག་ཅིང་། ལྕགས་ཀྱི་ཐོང་གཤོལ་རྩེ་མོ་རབ་ཏུ་འབར་བ་དང་བཅས་པའི་
རྨོས་གླང་སྟོང་བྱུང་སྟེ་ལྕེ་དེའི་སྟེང་དུ་རྨོད་པ་བྱེད་དོ། ། དེ་ལ་རྣག་ཁྲག་དང་
སྲིན་བུ་དག་ཆུ་བོ་ལྟར་འཛག་གོ། ། དེ་ལྟར་རྨོས་པའི་རྗེས་དག་ཀྱང་གཞོན་ཤ་
ཅན་དུ་སོས་ཤིང་། ཡང་རྨོད་པར་བྱེད་དེ། དེ་ལྟར་ལོ་འབུམ་ཕྲག་དུ་མར་སྡུག་
བསྔལ་ཞིང་ཉམ་ཐག་པའི་སྒྲ་འབྱིན་པ་ན་གཤིན་རྗེའི་མི་དག་གིས་རྗེས་སུ་བསྟན་
པ། རྩུབ་ཅིང་དྲག་ལ་བདེ་མེད་པ། ། བརྫུན་དུ་སྨྲ་བ་རྣམ་པར་སྤོངས། །
བརྫུན་དུ་སྨྲ་བའི་མི་རྣམས་ནི། ། སེམས་དག་ཡང་དག་རྣམ་པར་འཇིག ། དེ་
ནི་ཡིད་ཆེས་གནས་མ་ཡིན། ། མཁས་པ་ཀུན་གྱིས་རྣམ་པར་སྤངས། ། བདག་
ཉིད་ལ་ནི་བསླུས་བྱས་ནས། ། ཕ་རོལ་ན་ནི་བརྫུན་སྨྲ་བ། ། མཁས་པས་དགྲ་
བཞིན་རྣམ་པར་སྨད། ། མི་ཡིས་རྣམ་པར་མ་སྤངས་ན། ། ལྷ་རྣམས་ཀྱིས་ཀྱང་
གཏོང་བར་བྱེད། ། ཡིད་ལ་བརྫུན་གྱི་ཚིག་སེམས་ན། ། དམའ་ཞིང་འོག་མར་
འགྲོ་བར་འགྱུར། ། མི་གང་ལོག་པས་མངོན་ཉམས་པ། ། དེ་དག་བདེ་བའི་
གནས་མེད་དོ། ། འཇིག་རྟེན་འཇིག་རྟེན་འདས་ལམ་ལ། ། བརྫུན་དུ་སྨྲ་བ་
རྣམ་པར་སྨད། ། འབྱེད་པས་འབྱེད་པའི་རྣམ་སྨིན་ཏེ། ། བརྫུན་དུ་སྨྲ་བ་རྣམ་
པར་སྤོངས། ། མི་མཆོག་བདེན་པར་སྨྲ་བ་ནི། ། འཇིག་རྟེན་ཀུན་གྱིས་མཆོད་
པར་འགྱུར། ། བདེན་པ་མཐོ་རིས་སྐས་ཡིན་ཏེ། ། ཆོས་རྣམས་འབྱུང་ཁུངས་
ཆེན་པོ་ཡིན། ། མི་གང་གཤིན་རྗེའི་འཇིག་རྟེན་དང་། ། དེ་བཞིན་དམྱལ་བར་
འགྲོ་བ་ཡི། ། དེ་རྒྱུ་བརྫུན་དུ་སྨྲ་བ་ཡིན། ། མི་མཁས་པ་དག་སྨྲ་བར་བྱེད། །



494 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དུག་དང་ཞགས་པ་བརྡོས་འདྲ་ཞིང་། ། དེ་ནི་མཚོན་དུག་མེ་དང་འདྲ། ། དེ་
ལྟར་དམྱལ་བ་པ་དེས་ལོ་འབུམ་ཕྲག་དུ་མར་སྡུག་བསྔལ་བར་བྱས་ནས་ལས་ལས་
གྲུབ་པའི་ལྕེ་དེ་ཁའི་ནང་དུ་སྡུད་པར་བྱེད་དེ། མེ་མདག་གི་ཁྲོད་དུ་སྲེག་བཞིན་
དུ་གར་བབ་བབ་ཏུ་འབྲོས་སོ། ། དེར་ཡང་གཤིན་རྗེའི་མི་དག་གིས་མཚོན་
ཚོགས་ཀྱིས་བརྡུངས་ཤིང་། ངུ་སྐད་འབྱིན་པ་ན་ཕྱེ་མ་ཕྱེ་མར་འཐོར་བར་བྱེད་
དོ། ། ཡང་སྐྱེས་པ་ན། མི་གཞན་ན་རེ། ཁྱོད་ལ་ཅི་གནོད་ཅེས་འདྲིའོ། །
བདག་ཅག་བཀྲེས་སོ་ཞེས་བརྗོད་པ་དང་། ། སྔོན་ཕྲ་མ་བཅུག་པའི་ལས་ཀྱི་
རྣམ་པར་སྨིན་པའི་འབྲས་བུ་མི་དེ་དག་གིས་ཁ་བརྒྱངས་ལྕེ་ཕྱུང་སྟེ་འཐེན་པ་
ལས་དཔག་ཚད་སུམ་བརྒྱར་འགྱུར་རོ། ། དེ་ལ་རལ་གྲི་སོ་རབ་ཏུ་འབར་བ་
དག་གིས་གཅོད་པར་བྱེད་ཅིང་། གཅན་གཟན་དུ་མས་ཀྱང་ཀུན་ཏུ་ཟའོ། །
དེར་ལྕེ་མེད་པའི་ཁ་དེས་ཚིག་མི་གསལ་བའི་ངུ་སྐད་ཀུན་ཏུ་འབྱིན་པ་ན་གཤིན་
རྗེའི་མི་དག་གིས་རྗེས་སུ་བསྟན་པ། དབྱེན་གྱི་བསམ་པ་མང་པོ་ཡིས། ། ཁྱོད་
ཀྱིས་མང་དུ་གང་སྨྲས་པ། ། དེ་ཡི་འབྲས་བུ་འདིར་འོངས་སོ། ། མི་མཐུན་པ་
ལགང་དགའ་བ། ། དེ་ནི་རྟག་ཏུ་མཛའ་བཤེས་དང་། ། གཉེན་བཤེས་རྩ་
ལག་འབྱེད་པ་ཡིན། ། ཕྲ་མ་ལ་ནི་གང་སྦྱོར་བ། ། ཕྱིར་ཞིང་གཏི་མུག་དབང་
དུ་འགྲོ། ། ཕྲ་མ་ལ་ནི་གང་འཇུག་པ། ། སྡིག་པ་བརྟེན་པར་བྱེད་པ་སྟེ། །
སྡིག་པའི་ལས་ཀྱིས་དམྱལ་བ་རུ། ། ཡང་དང་ཡང་དུ་འཚེད་པར་བྱེད། ། ཕྲ་
མའི་ཁ་ནི་གཉིས་སུ་མཐོང་། ། ཕྱི་མའི་ཤ་ལ་ཤིན་ཏུ་ཟ། ། ཡིད་གཅུགས་དམ་
པམེད་པར་བྱེད། ། གང་དག་ཕྲ་མ་སྤངས་པ་ནི། ། དེ་ལ་རྟག་ཏུ་གྲུབ་པ་
གནས། ། མཛའ་བཤེས་གཉེན་འདབ་རྩ་ལག་དང་། ། དེ་ནི་ནམ་ཡང་འབྲལ་
མི་འགྱུར། ། ཕྲ་མ་སྤངས་པ་ཞི་བ་ནི། ། ལེགས་ཤིང་སྡིག་དང་བྲལ་བ་
ཡིན། ། ཆོས་ནི་མ་སྤྱད་གང་ཡང་མེད། ། ཕྲ་མ་དག་ཀྱང་མ་སྤངས་པས། །



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 495
དེ་ཡི་འབྲས་བུ་མྱོང་བ་ལས། ། དེ་རིང་ཅི་ཞིག་ཡོངས་སུ་གདུང་། ། དེ་ལྟར་ལོ་
འབུམ་ཕྲག་དུ་མར་གཙེས་ནས་ཡང་ལྕེ་འཇམ་པོར་གྱུར་ཏེ་རབ་ཏུ་ཉམ་ཐག་པས་
གར་བབ་བབ་ཏུ་འབྲོས་སོ། ། ཡང་གཤིན་རྗེའི་མི་གཞན་དག་གིས་གཟུང་སྟེ།
གྲོགས་པོ་དག་ཁྱེད་ལ་ཅི་གནོད་ཅེས་སྨྲས་སོ། ། ལས་ཀྱིས་བསྐུལ་བ་དེ་དག་ན་
རེ། ལྕེའི་སྡུག་བསྔལ་གནོད་དོ་ཞེས་སྨྲས་པ་དང་། ཡང་དེ་དག་གིས་ལྕེ་
བརྒྱངས་ནས་མཚོན་སྣ་ཚོགས་ཀྱིས་གཏུབས་ཤིང་གཏུབས་ཤིང་དེ་དག་གི་ཁར་
འཇུག་གོ། ། དེར་ཡང་པདྨའི་འདབ་མ་ལྟ་བུའི་ལྕེ་དག་འཕྲལ་དུ་སྐྱེས་ཏེ།
ཡང་འཐུབ་པར་བྱེད་དོ། ། དེར་སྡུག་བསྔལ་དྲག་པོ་མི་བཟད་པས་བཟོད་པར་
ནི་མི་ནུས་ཏེ། ལོ་འབུམ་ཕྲག་དུ་མའི་བར་དུ་ས་ལ་འགྱེལ་ཞིང་འགྲེ་ལྡོག་གོ། །
ཉམ་ཐག་པའི་ཆོ་ངེས་འདེབས་པ་ན་རྗེས་སུ་བསྟན་པ། ཚིག་རྩུབ་ཅེས་བྱ་གང་
མཐོང་བ། ། མདའ་ལྟར་རྣོ་བ་ཁྱོད་ཀྱི་ཚིག ། གཞུ་ལྟ་བུ་ཡི་ལྕེ་ ལས་
འཕངས། ། དེ་ཡི་འབྲས་བུ་འདིར་འོངས་སོ། ། གང་ལ་ཚིག་རྩུབ་འབྱུང་བ་
ནི། ། དུག་ལྟ་བུའི་མེ་ལྕེ་ལས་བྱུང་། ། འཇིག་རྟེན་ལ་ནི་ཤ་ཟ་འདྲ། ། དེ་
དག་ཡོངས་སུ་སྤང་བར་གྱིས། ། ཇི་ལྟར་ཡིད་འབྱུང་འགྱུར་བ་ནི། ། མེ་མཚོན་
དུག་ནི་འབྱུང་བ་ནི། ། མི་དགེ་དེ་ལྟ་ཡིད་མི་འབྱུང་། ། གཙུབ་ཤིང་ལྟ་བུའི་ལྕེ་
ལས་བྱུང་། ། ཤིང་ལྟ་བུ་ཡི་སྙིང་གིས་སྤེལ། ། འཇིག་རྟེན་ཚིག་རྩུབ་མེ་ལྟར་
འབར། ། ཤིང་སྐམ་ལྟ་བུར་སྲེག་པར་བྱེད། ། གང་དག་སྙན་པར་སྨྲ་ལ་
དགའ། ། འཇིག་རྟེན་ཀུན་གྱིས་ཕྱག་བྱེད་དོ། ། གང་དག་སྙན་པར་སྨྲ་བ་
དགེ། ། བདེ་འཇམ་བདེ་བ་འབྱུང་བ་ཡིན། ། སྡིག་པ་མི་ཟད་ སེལ་བ་
དང་། ། མི་སྡུག་པ་ཀུན་སྦྱོང་བ་ཡིན། ། ཚིག་སྙན་མཐོ་རིས་སྐས་ཡིན་ཏེ། །
ཚིག་སྙན་དགེ་བའི་གཏེར་ཡིན་ནོ། ། ཚིག་སྙན་འཇིག་རྟེན་གཉེན་ཡིན་ཏེ། །
ཚིག་སྙན་ལེགས་པ་མངོན་པར་འགྲུབ། ། ཁྱོད་ཀྱིས་ཚིག་ངན་དེ་སྨྲས་པས། །



496
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སེམས་ཅན་དམྱལ་བ་དྲག་པོར་འོངས། ། ལྕེ་དེ་དག་ལ་གནོད་པར་བྱེད། ། དེ་
རིང་ཅི་ཞིག་ཡོངས་སུ་སྨེ། ། དེ་ནས་ཡང་གར་བབ་བབ་ཏུ་བྲོས་པ་དང་། ཐ་
མར་གྱུར་པ་སྟོང་ཕྲག་དག ། རང་གི་ལུས་ལས་གཙུབ་ཤིང་བྱུང་། ། བཀྲེས་
དང་སྐོམ་ལས་བྱུང་བའི་མེས། ། བདག་ལ་མི་བཟད་སྲེག་པར་བྱེད། ། རི་རབ་
དང་ནི་ཉུངས་འབྲུ་ཙམ། ། སེམས་ཅན་དམྱལ་བར་བསྲེག་པ་བས། ། བཀྲེས་
སྐོམ་སྡུག་བསྔལ་དེ་ཆེའོ། ། སེམས་ཅན་དམྱལ་བའི་མེ་བྱུང་བ། ། དེ་ནི་གཞན་
དུ་གནོད་པར་བྱེད། ། བཀྲེས་དང་སྐོམས་ལས་བྱུང་བའི་མེས། ། ལྷ་དག་ལ་
ཡང་ཡོད་པ་ཡིན། ། གནོད་པ་མི་བཟད་གང་ཡིན་པ། ། དེ་དག་དམྱལ་བར་
བདག་ལ་བྱུང་། ། བཀྲེས་པའི་མེ་ཡིས་གནོད་པ་ལྟར། ། དེ་དག་དེ་ལྟར་མི་
གནོད་དོ། ། ཞེས་སྨྲས། དེར་གཤིན་རྗེའི་མི་དག་གིས་ཕྲ་སྐམ་རབ་ཏུ་འབར་
བས་དེ་དག་གི་ཁ་བཀར་ཏེ་ཟངས་བཞུ་བའི་ཁུ་བ་དག་བླུགས་པ་ན་ལུས་ཀྱི་ནང་
ཐམས་ཅད་སྲེག་གོ། ། དེར་ངུ་སྐད་འབྱིན་ཆོ་ངེས་འདེབས་པ་ན་དེར་གཤིན་
རྗེའི་མི་དག་གིས་རྗེས་སུ་བསྟན་པ། སྔ་ཕྱི་འབྲེལ་པ་མེད་པའི་ཚིག ། དོན་
མེད་ཁྱོད་ཀྱིས་གང་སྨྲས་པ། ། དེ་ཡི་འབྲས་བུ་འདི་འདྲའོ། ། གང་དག་རྟག་
ཏུ་བདེན་མི་སྨྲ། ། ཚིག་དོན་བཟང་པོ་མ་ཡིན་ཞིང་། ། འབྲེལ་མེད་རྟག་ཏུ་སྨྲ་
བ་ཡི། ། ལྕེ་དེ་མཁས་པས་མི་མཐོང་སྟེ། ། ཤ་ཡི་གོང་བུ་ཙམ་དུ་ཟད། ། གང་
དག་རྟག་ཏུ་བདེན་སྨྲ་བ། ། དེ་ནི་མཐོ་རིས་སྐས་ཡིན་ཏེ། ། དེ་ལ་ལྕེ་ཞེས་མི་
བརྗོད་དོ། ། དེ་ལྟར་རྗེས་སུ་བསྟན་ནས་ཟངས་བཞུ་བ་དག་ལོ་འབུམ་ཕྲག་དུ་
མར་དམྱལ་བ་པ་དེའི་ཁར་ལྡུགས་ཀྱང་འཆི་བ་ནི་མེད་དོ། ། ཡང་དེ་ལས་ཐར་
ནས་གར་བབ་བབ་ཏུ་འབྲོས་པ་ན། ། མེ་མདག་གི་ཆུ་བོས་མར་གསར་གྱི་གོང་
བུ་ལྟར་འཇུ་ཞིང་། ཡང་འབྱུང་བར་འགྱུར་ཏེ། ཡང་བྲོས་པ་དང་ལས་ཀྱིས་
བྱས་པའི་ནོར་རྫས་མང་པོ་གསོག་གསོབ་ལྟ་བུ་དག་མཐོང་སྟེ། དེར་བརྣབ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 497
སེམས་ཀྱི་ལས་ཀྱིས་བསྐུལ་བ་དེ་འདི་ནི་བདག་གི་ཡིན་ནོ་སྙམ་ནས་དེར་དམྱལ་
བ་པ་དག་ཐམས་ཅད་རྒྱུག་གོ། ། དེར་བརྣབ་སེམས་ཀྱི་འབྲས་བུ་དེ་དག་གི་
ལག་ཏུ་མཚོན་སྣ་ཚོགས་འབྱུང་སྟེ། དེ་དག་གཅིག་གིས་གཅིག་གསོད་ཅིང་
འཇོམས་པར་བྱེད་དེ་རུས་པའི་ལྷག་མ་ཙམ་ལུས་པ་ན་ཡང་སྐྱེ་སྟེ། ཡང་
འཇོམས་པའི་སྡུག་བསྔལ་ལོ་འབུམ་ཕྲག་དུ་མར་མྱོང་ནས་མཐར་གཤིན་རྗེའི་མི་
དག་གིས་དེ་དག་ཕྱེ་མར་ཕྱེ་མར་འཐག་ཀྱང་། ཡང་འཕྲལ་དུ་སྐྱེས་ཏེ་ཉམ་ཐག་
པའི་སྐད་འབྱིན་པ་ན་གཤིན་རྗེས་རྗེས་སུ་བསྟན་པ། བརྣབ་སེམས་ཀྱིས་ནི་
ཉམས་པའི་མི། ། བརྣབ་སེམས་ཀྱིས་ནི་ཡོངས་སུ་བསླུས། ། གཞན་ནོར་
བདག་གིར་བྱ་སྙམ་པ། ། དེ་ལྟར་དེ་ནི་བསླུས་པ་ཡིན། ། བརྣབ་སེམས་སྡིག་
པ་ཡིད་བྱེད་པ། ། མཛངས་པ་རྣམས་ཀྱིས་མ་བསྟན་ནོ། ། མར་མེ་འབར་བའི་
མེ་བཞིན་དུ། ། བདག་གིས་བྱས་པས་སྲེག་པར་བྱེད། ། བརྣབ་སེམས་སྡིག་པ་
ལས་བྱེད་པ། ། གནོད་པ་དག་ནི་ཉེ་བར་བྱེད། ། གཞན་གྱི་ཕུན་སུམ་ཚོགས་
མཐོང་ནས། ། བདག་གིར་བྱ་སྙམ་བསམས་པ་ནི། ། བརྣབ་སེམས་དེ་ཡིས་
བསླངས་པ་ཡི། ། དུག་གི་འབྲས་བུ་འདིར་འོངས་སོ། ། དེ་ལྟར་སྤྱི་སྤྱོ་ནས་ལོ་
འབུམ་ཕྲག་དུ་མར་གནོད་པ་སྣ་ཚོགས་བྱེད་ཀྱང་ལས་ཟད་པར་ནི་མི་འགྱུར་
རོ། ། དེ་ནས་ཡང་མེ་མདག་གི་ཕུང་པོར་བྱིང་ཞིང་བྲོས་པ་ན། གནོད་སེམས་
ཀྱི་འབྲས་བུ་སྟག་སྤྲུལ་རབ་ཏུ་ཁྲོས་པའི་ཁ་འཇིགས་སུ་རུང་བ་གདངས་པས་ཀུན་
ནས་བསྐོར་བ་མཐོང་ནས་བྲོས་པས་ག་ལ་ཐར་ཏེ། དེ་དག་གིས་གཟུང་ནས་
མཆེ་བ་དུག་ལྟ་བུས་ལུས་ཐམས་ཅད་ཟ་སྟེ། རྐང་པ་ཡང་མེས་བསྲེགས་པའི་
དུམ་བུ་དག་གཤིན་རྗེའི་མི་དག་གིས་རྒྱང་རིང་པོར་འཕེན་ནོ། ། དེར་ཤིན་ཏུ་
མི་བཟད་པའི་སྡུག་བསྔལ་ཐོབ་པ་ན་དེ་ལ་རྗེས་སུ་བསྟན་པ། གནོད་སེམས་མེ་
འདྲ་ཡོད་པ་ནི། ། མི་ཡི་སྐྱེས་བུ་ཐ་མ་སྟེ། ། སྲེག་པ་དག་ལས་སྲེག་པ་



498 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཐོབ། ། དོན་མེད་ཡོངས་སུ་ཅི་ཞིག་སྨྲ། ། སེམས་ཅན་དམྱལ་བར་སྐྱེ་བ་
ཡི། ། རྒྱུ་ནི་མི་བཟད་གནོད་སེམས་ཡིན། ། ཐག་པ་གང་གིས་བཅིངས་པ་
ཡི། ། མི་ནི་ཡོངས་སུ་ཁྲིད་པར་བྱེད། ། གནོད་སེམས་དག་གིས་རྨོངས་པའི་མི།།
རྟག་ཏུ་དེ་ལ་ཡིད་འཇུག་པ། ། ཞི་བར་ཤིན་ཏུ་མི་འགྱུར་ཏེ། ། བུ་གའི་ནང་ན་
སྦྲུལ་དུག་བཞིན། ། གནོད་སེམས་སྙིང་ལ་ཡོད་པ་ནི། ། ཀུན་གྱིས་བསྲུང་བར་
མི་ནུས་ཏེ། ། བཤེས་གྲོགས་གཉེན་གྱི་མིས་མ་ཡིན། ། ཆོས་དང་དོན་གྱི་
ཚོགས་ཀྱིས་མིན། ། གནོད་སེམས་འདི་ནི་མུན་པ་ཡི། ། ཚོགས་དང་འདྲ་ཞེས་
བརྗོད་པ་ཡིན། ། གནོད་སེམས་མེད་པ་མཆོག་ཏུ་དགེ། ། གནོད་སེམས་ཡོད་
པཕ་རོལ་ཏུ། ། མི་བཟད་འཆི་བར་དེ་དག་འགྲོ། ། གནོད་པའི་སེམས་ནི་
དྲངས་པ་དག ། སེམས་ཅན་དམྱལ་བ་དྲག་པོར་འོངས། ། དེ་ལྟར་ལོ་འབུམ་
ཕྲག་དུ་མར་སྡུག་བསྔལ་མྱོང་སྟེ། ཡང་དེ་ལས་ཐར་ནས་བྲོས་པ་དང་ལོག་ལྟའི་
ལས་ཀྱིས་མནར་མེད་ཉམ་ང་བར་སྐྱེ་སྟེ། དེའི་སྡུག་བསྔལ་བ་ཚ་བ་དྲག་པ་རྗེས་
སུ་མྱོང་བ་ནི་སེམས་ཅན་ཐམས་ཅད་ཀྱིས་དཔེ་ཙམ་ཡང་བརྗོད་པར་མི་ནུས་པའི་
མེ་ཆེན་པོས་སྲེག་གོ། ། དེའི་ལུས་ཀྱི་སྟེང་འོག་དང་རྩིབས་ལོགས་སུ་འབར་བའི་
ཕྲེང་བ་མཆེད་པས་ལུས་ཀྱི་གསེས་ཕྲ་མོ་ཡང་མི་མངོན་པར་སྲེག་གོ། ། དེ་ལྟར་
སྡུག་བསྔལ་བས་མནར་མེད་ཅིང་། བདེ་བའི་བར་སྐབས་ཅུང་ཟད་ཀྱང་མེད་
པ་དང་། དབང་པོ་ཐམས་ཅད་འཚེད་པ་དང་། དེ་མནར་མེད་ལས་གཞན་མི་
སྐྱེ་བ་དང་། མནར་བའི་གཞི་མེད་ཅིང་གནོད་པའི་གྲངས་ཀྱིས་བར་མེད་པའི་
ཕྱིར་མནར་མེད་ཅེས་བྱའོ། ། དེའི་སྡུག་བསྔལ་ནི་སུས་ཀྱང་དཔེ་བྱ་བར་མི་ནུས་
སོ། ། དེའི་ཚེའི་ཚད་ནི་བསྐལ་པ་ཆེན་པོ་གཅིག་སྟེ། དེའི་ཚད་ཀྱང་གོང་འོག་
ཏུ་བརྗོད་པར་བལྟའོ། ། དེ་ལས་ཐར་ནས་ཚེ་རབས་ཉིས་སྟོང་དུ་ཡི་དྭགས་
སུའོ། ། དེ་ནས་ཉིས་སྟོང་དུ་ཆུ་སྲིན་བྱིས་པ་གསོད་ལ་སོགས་པའི་དུད་འགྲོར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 499
རོ། ། དེ་ནས་གལ་ཏེ་མིར་སྐྱེས་ན་ཚེ་རབས་ལྔ་བརྒྱར་ནི་མངལ་དུ་འཆིའོ། །
དེ་ནས་ལྔ་བརྒྱར་སྐྱེས་མ་ཐག་གོ། ། ལྔ་བརྒྱར་ནི་གོག་ཐལ་ཐུབ་ལ་འཆི་བར་
འགྱུར་རོ། ། འདིར་ཚིགས་སུ་བཅད་པ། འཁོར་བ་ཐོག་མ་མེད་པ་ནས། །
ལས་ཀྱི་དྲྭ་བས་བསྒྲིབས་པ་ཡི། ། རང་གི་ལས་ཀྱི་རྒྱུ་འབྲས་ལས། ། བྱུང་བས་
སྐྱེ་ཞིང་འཆི་བ་ཡིན། ། ལྷ་ལས་དམྱལ་བར་སྐྱེ་འགྱུར་ཞིང་། ། དམྱལ་བས་དེ་
བཞིན་ལྷ་ཡུལ་དུ། ། མི་རྣམས་ཡི་དྭགས་ཡུལ་དུའམ། ། སེམས་ཅན་དམྱལ་
བར་རབ་ཏུ་འགྲོ། ། གཞན་གང་གཞན་དུ་འབྱུང་ཞིང་སྐྱེ། ། གཞན་དུ་འབྱུང་
ཞིང་བདེ་བ་ཡི། ། སྲེད་པའི་ལས་ཀྱིས་བྱུང་བའི་ཚེ། ། དབང་ཕྱུག་ལ་སོགས་
དེ་མ་བྱས། ། འཁོར་བར་སྲོག་ཆགས་རྣམས་ཀྱིས་ནི། ། རྟག་ཏུ་ལས་ནི་གྲངས་
མེད་བྱས། ། དེ་བཞིན་གཤེགས་པ་མ་གཏོགས་པར། ། མཁས་པས་ནམ་ཡང་
མི་ཤེས་སོ། ། དེ་ལྟར་འཁོར་བ་དག་ལ་བསམ་ནས་དགེ་སློང་དག་ནི་ཡིད་
འབྱུང་བར་བྱེད་དེ། དམྱལ་བ་ཆེན་པོ་མནར་མེད་དེའི་ཚེའི་ཚད་ནི་བསྐལ་པ་
ཆེན་པོ་གཅིག་གོ། ། དེ་ལྟར་ཚ་བའི་དམྱལ་བ་ཆེན་པོ་བརྒྱད་པོ་དེ་དག་རེ་རེ་ལ་
ཡང་རང་རང་གི་རིགས་དང་མཐུན་པའི་འཁོར་བཅུ་དྲུག་གིས་བསྐོར་རོ། །
གཞན་ཡང་དམྱལ་བ་ཆེན་པོ་དེ་དག་གི་ཐད་ཀ་ཐད་ཀ་ན་གྲང་བའི་དམྱལ་བ་
ཆེན་པོ་བརྒྱད་གནས་ཏེ། ཆུ་བུར་ཅན་དང་། ཆུ་བུར་རྡོལ་བ་དང་། ཨ་ཆུ་
ཟེར་དང་། ཀྱི་ཧུད་ཟེར་དང་། སོ་ཐམ་ཐམ་པ་དང་། པདྨ་ལྟར་གས་པ་དང་།
ཨུཏྤལ་ལྟར་གས་པ་དང་། པདྨ་ཆེན་པོ་ལྟར་གས་པ་སྟེ། དེ་དག་ཐམས་ཅད་
ཀྱང་ངོས་རེ་ནི་ཆབ་རོམ་ལ་བརྟེན་ཅིང་། ངོས་རེ་ནི་འཁྱག་པ་ཧྲལ་ཧྲུལ་གྱིས་
གང་བའི་ཆུས་གང་ཞིང་། ཤིན་ཏུ་གྲང་བའི་རླུང་མི་བཟད་པ་རྩུབ་པའི་བུ་ཡུག་
གིས་ཕྱོགས་ཀུན་ནས་བདས་པའི་ཚོར་བ་དྲག་པོས་ལུས་ལ་ཁྱབ་པའི་ཆུ་བུར་སྐྱེ་
ཞིང་། བརྟོལ་བ་ལ་སོགས་པའི་སྡུག་བསྔལ་ནི་དཔེར་ཡང་སླ་བ་མ་ཡིན་ནོ། །



500 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་དག་ཀྱང་འགའ་ཞིག་ནི་གངས་ཅན་གྱི་འོག་ན་གནས་པར་བཞེད་ལ། ལ་ལ་
དག་ནི་རླུང་གི་དཀྱིལ་འཁོར་གྱི་དབུས་ན་གནས་པར་བཞེད་པའང་སྣང་ངོ་། །
དེ་དག་གི་ཚེའི་ཚད་ནི། རིམ་པ་ལྟར་ཡང་སོས་ལ་སོགས་པའི་ཕྱེད་ཕྱེད་ཐུབ་
པར་འདོད་ལ། མངོན་པ་ལས་ནི། ཏིལ་སྦྱངས་ནང་ནས་ལོ་བརྒྱ་ཞིང་། །
ཏིལ་གཅིག་ཕྱུང་བས་ཟད་གྱུར་པ། ། ཆུ་བུར་ཅན་གྱི་ཚེ་ཡི་ཚད། ། གཞན་གྱི་
ཚེ་ནི་ཉི་ཤུ་འགྱུར། ། ཞེས་གསུངས་ཏེ། འདིར་ཡུལ་དབུས་ཀྱི་བྲེ་བརྒྱད་ཅུ་ལ་
ནི་མ་གཱ་དྷའི་བྲེ་ཆེ་བ་གང་སྟེ། དེ་ལྟ་བུའི་ཁལ་བརྒྱད་བཅུའི་ཚད་དུ་བྱེད་ཅེས་
ཟེར་རོ། ། དེ་ལྟ་བུའི་དམྱལ་བ་དེ་དག་ཏུ་སྐྱེ་བ་ཡང་ལས་ཀྱི་ཉེར་བསྡོགས་དང་།
དངོས་གཞི་དང་། མཇུག་དང་ལྡན་པར་སྤྱད་པ་དག་ནི་ཚེའི་ཚད་ཡོངས་སུ་
རྫོགས་པར་འགྱུར་ལ། མཇུག་དང་མི་ལྡན་པ་དག་ནི་བར་མ་དོར་འཆི་འཕོ་
བར་འགྱུར་རོ། ། དེ་ལ་དངོས་གཞི་ནི་སྲོག་གཅོད་པ་ལ་སོགས་པ་ཡིན་ལ།
ཉེར་བསྡོགས་ནི་ཐབས་དང་གཡོ་སྒྱུས་གཞན་གྱི་སྲོག་དང་བྲལ་བར་བྱེད་པ་ལ་
སོགས་པའོ། ། ལས་ཀྱི་མཇུག་ནི་ལས་དེ་ལྟ་བུ་སྤྱད་པ་ལ་སླར་འགྱོད་པར་མི་
བྱེད་མི་སྡོམ་མི་བཤགས། གཞན་དག་ཀྱང་དེ་ལྟ་བུ་ལ་འཇུག་པར་བྱེད། རྗེས་
སུ་ཡི་རང་བར་བྱེད་པ་དག་གོ། ། དམྱལ་བའི་གནས་ཀྱི་གཙོ་བོ་རགས་པ་
རྣམས་ཀྱི་ཚོར་བ་ཅུང་ཟད་ཙམ་བསྟན་པར་ཟད་ཀྱི། ཚོར་བའི་ཁྱད་པར་དང་
གྲངས་ཀྱིས་དབྱེ་བ་ནི་སུས་ཀྱང་བསྟན་པར་མི་ནུས་སོ། ། དམྱལ་བའི་རབས་
བསྡུས་པའོ། །
གཞན་ཡང་འདི་ལྟར་རང་གི་སེམས་ཀྱིས་བསླུས་པའི་མི་བསོད་ནམས་
དག་མ་བྱས་ཤིང་། ཚུལ་ཁྲིམས་མཚོ་ལྟ་བུ་ནི་མ་བསྲུངས་ཏེ། མི་དགེ་བའི་ལས་
ཀྱིས་བསྐུལ་བའི་སྐྱེ་བོ་དག་ནི་ཡི་དྭགས་དང་དུད་འགྲོ་དང་། ལྷ་དང་མིའི་
གནས་དག་ཏུ་སྐྱེས་ཀྱང་འཁོར་བའི་སྡུག་བསྔལ་དྲག་པོས་རྟག་ཏུ་ཉམ་ཐག་པར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 501
གྱུར་ཏེ། འདི་སྐད་དུ། སྲེད་པས་ཡོངས་སུ་བསླུས་བྱས་ཤིང་། ། རྨོངས་པས་
རྨོངས་པའི་སེམས་ཅན་དག ། སྐྱེ་ཞིང་འཆི་བ་ཉམ་ང་བའི། ། འོག་ཏུ་འཇིག་
རྟེན་འགྲོ་བར་འགྱུར། ། མི་ཡུལ་ལས་ནི་དམྱལ་བར་འགྱུར། ། དམྱལ་བ་ལས་
ནི་ལྷ་ཡུལ་དུ། ་ ། མི་ཉིད་ལས་ནི་དུད་འགྲོར་འགྲོ། ། དེ་བཞིན་ཡི་དྭགས་འགྲོ་
བར་འགྱུར། ། སེམས་ཅན་འདོད་ཆགས་དབང་སོང་བ། ། རང་གི་ལས་ཀྱིས་
འགྲོ་བ་འཁྲུལ། ། གཏི་མུག་ཞགས་པས་བཅིངས་པ་དག ། སྲིད་པའི་མཚོར་
ནི་རྣམ་པར་འཁྱམ། ། འཁོར་བར་མིས་ནི་སྡུག་བསྔལ་རྒྱུ། ། རྣམ་པ་སྣ་ཚོགས་
གོམས་བྱས་པས། ། ཇི་ལྟར་མཆོག་ཏུ་སྐྱེ་མི་འགྱུར། ། ལྷ་དག་བག་མེད་པ་
ཡིས་ཉམས། ། མི་དག་ཡོངས་སུ་ཚོལ་བས་ཉམས། ། ཡི་དྭགས་བཀྲེས་དང་
སྐོམ་པས་ཉམས། ། དུད་འགྲོ་གཅིག་ལ་གཅིག་ཟའོ། ། སེམས་ཅན་དམྱལ་
བར་དམྱལ་བའི་མེ། ། འཁོར་བར་ཁབ་ཀྱི་རྩེ་ཙམ་ཡང་། ། བདེ་བ་ཉིད་ནི་
ཅུང་ཟད་མེད། ། འདི་ལྟར་འཐབ་མོ་དང་ཕྲག་དོག་ལ་གོམས་ཤིང་། ཆོས་
དང་ཟང་ཟིང་དང་སྐྱབས་ཀྱི་སྦྱིན་པ་སྟེ་རྣམ་པ་དེ་གསུམ་མ་བྱས་ཤིང་། སེར་
སྣས་བསླུས་ཤིང་རྙེད་པ་ངན་པས་ཟིལ་གྱིས་ནོན་པ་དག་ནི་དམྱལ་བ་ནས་ཐར་
ནས་ཡི་དྭགས་སུ་སྐྱེ་ལ། འགའ་ཞིག་མི་ཉིད་ནས་ཀྱང་ཡི་དྭགས་སུ་འགྲོ་བ་ཡོད་
དོ། ། དེ་ལ་ཡི་དྭགས་ནི་རིགས་ཀྱང་བསམ་གྱིས་མི་ཁྱབ་ཅིང་། རིགས་བསྡུ་ན་
སུམ་ཅུ་རྩ་དྲུག་ཡོད་ལ། དེ་ཡང་བསྡུ་ན་འཇིག་རྟེན་ན་རྒྱུ་བ་དང་། ཡི་དྭགས་
ཀྱིཡུལ་ན་གནས་པའོ། ། དེ་ལ་ཡི་དྭགས་ཀྱི་ཡུལ་ནི་སའི་འོག་དཔག་ཚད་ལྔ་
བརྒྱན་དཔག་ཚད་སུམ་སྟོང་དྲུག་བརྒྱ་པ་ཞིག་ཡོད་དོ། ། དེར་སྐྱེ་བ་ཐམས་
ཅད་ཀྱང་ཕྲག་དོག་དང་སེར་སྣའི་རྒྱུས་བཀྲེས་པ་དང་སྐོམ་པས་གདུངས་པ་ཤ་
སྟག་སྟེ། ཡི་དྭགས་ཀྱི་ཚེའི་ཚད་ཀྱང་མི་རྣམས་ཀྱི་ལོ་བཅུ་ནི་ཡི་དྭགས་ཀྱི་ཉིན་
ཞག་གཅིག་གོ། ། དེ་ལས་བརྩིས་པའི་ལོ་ལྔ་བརྒྱ་ནི་ཚེའི་ཚད་དོ། ། འདི་ལྟར་



502 ། དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གླ་མི་འདོད་པས་ཕྱུགས་རྣམས་གསོད་པར་བྱེད་ན་ཡི་དྭགས་ལྟོ་གུག་ཅེས་བྱ་བ་
ལུས་དཔག་ཚད་ཙམ་ཡོད་པ་དག མུན་པའི་ཁྲོད་སའི་འོག་དཔག་ཚད་ལྔ་བརྒྱ་
ན་ཡོད་དེ། སྟེང་ནས་ཀྱང་རི་ཆེན་པོས་མནན་ལ། འོག་ནས་ཀྱང་རི་ཆེན་པོ་སྟེ་
རིའི་བར་དུ་གཟུགས་ལེབ་ལེབ་པོར་གྱུར་ཅིང་འགུལ་མི་ནུས་ལ། བཀྲེས་སྐོམ་
གྱིས་གདུངས་པ་དག་ཏུ་སྐྱེ་བར་འགྱུར་ལ། ཡང་འགའ་ཞིག་གིས་ནོར་བཅོལ་
བ་མ་གཏད་ནའང་དེར་སྐྱེའོ། ། ཡང་ནོར་རྫས་ཀྱི་ཕྱིར་མི་གསོད་ཅིང་སྦྱིན་པ་
གསུམ་དང་བྲལ་བ་དག་དང་། བུད་མེད་ལ་སོགས་པས་དགེ་སྦྱོང་དང་བྲམ་ཟེ་
ལ་ཟན་སྦྱིན་པ་ཁས་བླངས་པ་ལས། ཁྱིམ་ཐབ་ལ་སོགས་པས་སེར་སྣ་བྱས་ནས་
སྟེར་དུ་མ་བཅུག་ན་སེར་སྣ་ཅན་དེ་དག་ཤི་ནས་ཁ་ཁབ་ལྟར་དུ་ཕྲ་བ་ཞེས་བྱ་བའི་
ཡི་དྭགས་ཁ་ཁབ་མིག་ཙམ་ལ་ལྟོ་བ་རི་རབ་ཙམ་བཀྲེས་སྐོམ་གྱིས་ཉེན་ཅིང་།
ལུས་ལས་ཀྱང་ཚལ་ཤིང་བསྲེགས་པ་ལྟ་བུའི་མེ་འབར་བས་སྲེག་གོ། ། དེ་ལྟར་
ཕྲག་དོག་དང་སེར་སྣའི་དབང་གིས་བུད་མེད་དག་ནི་ཡི་དྭགས་སུ་སྐྱེ་བ་ཙམ་
མིའི་གནས་སུ་ནི་མ་ཡིན་ནོ། ། ཡང་བུད་མེད་ཕྲག་དོག་དང་སེར་སྣ་ཅན་དག་
གིས་ཟས་ཞིམ་པ་དག་བུ་ཁྱོ་ལ་མི་སྟེར་བར་རང་གིས་ཟོས་ན་ནི་ཡི་དྭགས་སྐྱུགས་
པ་ཟ་བར་སྐྱེ་སྟེ། ལུས་དཔག་ཚད་ཕྱེད་ཡོད་ཅིང་བཀྲེས་སྐོམ་གྱིས་གདུངས་ཏེ་
དགོན་པ་ཆེན་པོར་ཆུ་བཙལ་བའི་ཕྱིར་རྒྱུག་ཅིང་ཆོ་ངེས་འདེབས་པར་བྱེད་
དོ། ། ཡང་སེར་སྣ་ཅན་དག་གིས་དགེ་འདུན་དག་ལ་ཟས་ཀྱི་ལྷག་མར་བྱས་ཏེ་
བྱིན་ན་ཡི་དྭགས་གཤང་བ་ཟ་བ་རྣམས་ཀྱི་ནང་དུ་སྐྱེ་ལ། གཤང་བ་དག་ཀྱང་
ཚིམ་པར་མི་རྙེད་དེ། འབུས་གཡེངས་པའི་ཤུན་པ་ཙམ་གྱིས་ལོ་འབུམ་ཕྲག་དུ་
མར་འཚོ་བར་བྱེད་དོ། ། གཡོ་ཐབས་ཀྱིས་སླུ་བར་བྱེད་པ་སྟོབས་དང་ལྡན་ཞིང་
སེར་སྣས་ཉམས་པ་དག་གིས་སེམས་ཅན་རྣམས་བཙོན་དུ་བཅིངས་ཏེ་ཟས་མ་
བྱིན་པར་ཤི་ན་གསོད་པ་པོ་དེ་ཡི་དྭགས་ཁ་ཟས་མེད་པ་དག་ཏུ་སྐྱེའོ། ། དེར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 503
བཀྲེས་པ་དང་སྐོམ་པས་གདུངས་རབ་ཏུ་གདུངས་ཤིང་ལུས་ངག་ལས་མེ་བྱུང་སྟེ་
ཐལ་བ་ཙམ་ཡང་མེད་པར་སྲེག་གོ། ། ཡང་དེ་མ་ཐག་ཏུ་སྐྱེ་ཞིང་སྲེག་སྟེ། དེ་
ལྟར་ཉམ་ཐག་པས་ངུ་སྐད་འབྱིན་ཞིང་ཆོ་ངེས་འདེབས་པ་ན་དེའི་ཁར་མེ་བྱུང་
སྟེ་ཉིས་འགྱུར་དུ་ཚ་བས་སྲེག་ཅིང་། བྲོས་པ་ན་རྩ་དར་བྷ་རབ་ཏུ་འབར་བ་
དག་རྐང་པ་དག་སྲེག་ཅིང་གཅོད་པར་བྱེད་དོ། ། ཡང་འཕྲལ་དུ་སྐྱེ་ལ། དེས་
གང་དུ་ཕྱིན་པ་དེར་འབབ་ཆུ་དང་མཚོ་ཐམས་ཅད་བསྐམ་པར་འགྱུར་རོ། ། དེ་
གནས་པའི་རི་སུལ་ཐམས་ཅད་ཀྱང་མེར་རབ་ཏུ་འབར་བ་དག་ཏུ་གཤིན་རྗེ་དག་
གིས་ཁྲིད་ནས་མཚོན་སྣ་ཚོགས་ཀྱིས་འཐུབ་པར་བྱེད་འབུགས་པར་བྱེད་དོ། །
ཡང་མཁས་པར་དབུལ་པོ་དག་གིས་འཚོ་བ་ཚེགས་ཆེན་པོས་བསྒྲུབས་པ་དག་
རིན་ཆུང་ངུས་བསླུ་ཞིང་། གཞན་དག་ཀྱང་དེ་ལྟ་བུ་ལ་འཇོག་པར་བྱེད་པ་དག་
ནི་ཡི་དྭགས་ཀུན་སྟོན་ཞེས་བྱ་བ། རྟག་ཏུ་ལུས་བཀྲེས་པ་དང་སྐོམ་པས་
གདུངས་པ་ཚལ་ཤིང་བསྲེགས་པ་ལྟ་བུ་མཆི་མས་གདོང་གཡོགས་ཤིང་རྐང་ལག་
རབ་ཏུ་རྡོལ་བ། སྐྲས་མུན་པ་ལྟར་གཡོགས་པ། སྤྲིན་ནག་པོ་ལྟ་བུའི་མདོག་
འདྲ་ཞིང་སྐད་འབྱིན་པ། སྨྲེ་སྔགས་ཀྱང་འདི་ལྟ་བུ་འདོན་ཏེ། མ་བྱིན་པས་ལྟ་
ག་ལ་འཐོབ། ། མ་བཏབ་འབྲས་བུ་ག་ལ་འབྱུང་། ། སྒྲོན་མ་མེད་ན་འོད་མེད་
ལྟར། ། མ་བྱིན་བདེ་བ་ག་ལ་ཡོད། ། ཇི་ལྟར་ལུས་ཅན་ལོང་བ་ཡི། ། མིག་
གིས་བལྟ་བར་ནུས་མེད་ལྟར། ། སྦྱིན་དང་བྲལ་བ་དེ་འདྲ་སྟེ། ། ཡི་དྭགས་
བདེ་བ་མི་རྙེད་དོ། ། ཡི་དྭགས་འཇིག་རྟེན་ཡི་དྭགས་གང་། ། དེ་བཞིན་ནོར་
མེད་འཇིག་གསུམ་དུ། ། ཤིན་ཏུ་མི་དགའ་འཁྱེམ་བྱེད་པ། ། དེ་ནི་སེར་སྣའི་
འབྲས་བུ་ཡིན། ། སྲོག་ཆགས་ལས་ལ་ལོངས་སྤྱོད་པ། ། མ་བྱིན་ཅི་ཡང་མི་
ཐོབ་སྟེ། ། བྱས་པས་ཆུང་ནི་ཟ་བ་མེད། ། ཡི་དྭགས་འཇིག་རྟེན་གནས་པ་
དག ། མྱ་ངན་ལས་གྱིས་རབ་སྲེག་ཅིང་། ། བཀྲེས་སྐོམ་མེ་ཡིས་རབ་ཏུ་



504
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གདུངས། ། བདག་ཅག་ནམ་ཞིག་བདེ་དང་འཕྲད། ། གདུངས་པའམ་ལས་
ཀྱི་འབྲས་བུ་བདག་མི་ཤེས། ། བཀྲེས་སྐོམ་མེ་ལ་བསྙེན་པས་རབ་ཏུ་ཚ་འབྱུང་
བ། ། བདག་ཅག་པགས་རྒྱུས་ཕྱ་བས་རབ་སྦྲེལ་ཅིང་། ། དེ་ལྟ་བུའི་སྨྲེ་སྔགས་
འདོན་ཅིང་ཐམས་ཅད་དུ་རྒྱུག་ཅིང་ཡོངས་སུ་འཁྱམ་མོ། ། དེ་ལྟར་ལས་མ་ཟད་
ཀྱི་བར་དུ་སྡུག་བསྔལ་ལོ། ། ཡང་ལོག་པའི་ཤེས་རབ་དང་སེར་སྣས་ནོར་འདོད་
པའི་ཕྱིར་ཁྲི་མོན་གྱི་དོང་དུ་སེམས་ཅན་དག་བཅིངས་ནས་གཅིག་གི་ངོས་གཅིག་
གིས་མི་མཐོང་ཞིང་སྡུག་བསྔལ་བས་འོ་དོད་འབོད། ཆོ་ངེས་འདེབས་སུ་བཅུག་
ན་སའི་འོག་ན་གནས་པ་ཞེས་བྱ་བའི་ཡི་དྭགས་སུ་སྐྱེ་སྟེ་མུན་པ་འཁྲིགས་པའི་
གནས་སུ་དུག་རབ་ཏུ་འབར་བའི་སྦྲུལ་དག་གིས་ཟ་ཞིང་འཆིང་བར་བྱེད།
རླུང་དང་བཀྲེས་པ་དང་སྐོམ་པས་རབ་ཏུ་གདུང་ཞིང་སྐྲས་ལུས་ཁེབས་པར་བྱས་
ཏེ། སྤུ་གྲིའི་བསྐལ་པ་རླུང་གིས་རབ་ཏུ་གྲང་བའི་སྡུག་བསྔལ་གྱིས་གྲོགས་མེད་
པར་ཐམས་ཅད་དུ་རྒྱུག་པར་བྱེད་དོ། ། དེ་ཡང་ཕྲག་དོག་དང་སེར་སྣ་ཅན་
སྙིང་རྗེ་མེད་པས་ཆོས་ཀྱི་ཚུལ་བཏང་བ་དག་ནི་གཤིན་རྗེ་ཆད་པ་ཞེས་བྱ་བར་སྐྱེ་
བར་འགྱུར་ཏེ། དེར་གཤིན་རྗེའི་མི་ཤིན་ཏུ་འཇིགས་པའི་ཆ་བྱད་ཅན་ལུས་
བསྒྱུར་ཅིང་སྐྲས་མུན་པ་ལྟར་ཁེབས་པ། རྣ་བ་དང་མཆུ་དང་གསུས་པ་འཕྱང་
ཞིང་ཧ་ཧའི་སྒྲ་སྒྲོགས་པ། མཚོན་སྣ་ཚོགས་ ཐོགས་ པ་དག་ གིས་ རབ་ ཏུ་
བཅིངས་ཏེ་གཤིན་རྗེའི་དྲུང་དུ་ཁྲིད་ནས་འདི་སྐད་ཅེས། ལུས་ངག་ཡིད་གསུམ་
གྱི་ཉེས་པ་སྤྱད་པ་འདི་ལ་ལྷས་རྗེས་སུ་བསྟན་དུ་གསོལ་ཞེས་སྨྲའོ། ། དེར་
གཤིན་རྗེའི་རྒྱལ་པོ་དེས་ཡི་དྭགས་དེ་ལ་འདི་ལྟར་རྗེས་སུ་བསྟན་པ། མཁས་པ་
རང་གི་ལས་ཀྱིས་སུ། ། ཡི་དྭགས་སུ་ནི་ཁྱོད་སྐྱེས་ན། ། རིན་ཆེན་གླིང་དུ་ཁྱོད་
བསླུས་པ། ། ཅི་ ཡི་ ཕྱིར་ན་ཆོས་མ་སྤྱད། ། བདེ་བ་ ལས་ ལ་ རག་ ལས་
མཐོང་། ། ཡིད་ནི་དེ་བཞིན་བདེ་བ་ལས། ། འཆི་དང་སྐྱེ་བ་རྣམ་སྤྱད་པ། །



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 505
ཆུ་ཡི་ཆུ་བུར་ལྟ་བུ་ཡིན། ། འཇིག་རྟེན་འདི་དང་ཕ་རོལ་ཏུ། ། གང་ཞིག་དགེ་
བའི་ལས་བྱེད་པ། ། མཐོ་རིས་སྐས་ལ་ཀུན་ཏུ་གནས། ། བྱིས་པ་གང་དག་
སེམས་མེད་པ། ། རྟག་ཏུ་ཉེས་པ་སྤྱོད་ལ་དགའ། ། འཇིག་རྟེན་ལས་ཀྱི་འབྲས་
བུ་མཐོང་། ། གང་གི་དོན་དུ་ལུས་དང་ངག ། ཡིད་ཀྱིས་མང་དུ་སྡིག་བྱས་
པ། ། གནས་འདིར་ཁྱོད་ནི་གཅིག་པུ་འདུག ། གཉེན་བཤེས་དེ་དག་གང་དུ་
སོང་། ། རྙེད་དཀའི་མི་ལུས་ཐོབ་ནས་སུ། ། གང་ཞིག་སྡིག་པའི་ལས་བྱེད་
པ། ། ཤིན་ ཏུ་བསླུས་པ་མི་བཟད་དེ། ། ངན་འགྲོར་ངེས་པར་འགྲོ་བ་
ཡིན། ། གང་ཞིག་སྡིག་ལས་བྲལ་བ་ནི། ། དེ་ནི་བདེ་ལས་བདེ་ཐོབ་ཅིང་། །
མྱ་ངན་འདས་པར་རབ་ཏུ་འགྲོ། ། ལས་དགེ་དབང་པོ་ཐུལ་བ་ནི། ། ལྷ་ཡི་
འཇིག་རྟེན་སྐྱེ་འགྱུར་ཏེ། ། ཁྱོད་ནི་བཅིངས་པ་དམ་པོས་བཅིངས། ། གཤིན་
རྗེའི་འཇིག་རྟེན་བསྟེན་དཀའ་བ། ། དྲག་པོ་མི་བཟོད་ཁྱོད་ཀྱིས་ཐོབ། ། ཁྱོད་
ཀྱིས་ངན་བྱས་གང་བྱས་པའི། ། ལས་དེ་འདིར་ནི་སྤྱད་པར་གྱིས། ། བྱིས་པ་
རང་གིས་བྱས་པའི་ལས་ལ་སྤྱོད། ། གཞན་གྱིས་སྤྱོད་པ་ཉིད་མི་འགྱུར། ། ཞེས་
རྗེས་སུ་བསྟན་ཅིང་ལོ་དུ་མའི་བར་དུ་གདུང་བར་བྱེད་སྲེག་པར་བྱེད་ཅིང་།
རླུང་གྲང་མོ་ཙམ་གྱི་ཟས་ཀྱིས་འཚོ་བར་བྱེད་དེ། གཞན་གྱིས་སྤྱོད་པ་འཇིག་
རྟེན་གནས་པའི་ཡི་དྭགས་རིགས་སུམ་ཅུ་རྩ་གཅིག་སྟེ། ཕལ་ཆེར་ཕྲག་དོག་
དང་སེར་སྣས་ཉམས་ཤིང་རང་གི་སེམས་སྤྲེའུ་ལྟ་བུ་ཐོག་མེད་དུས་ནས་འཁོར་
བར་འཁྱམས་ཤིང་། སྡུག་བསྔལ་གྱིས་གཟིངས་གཟིངས་ནས་གོམས་པ་བག་
ཆགས་རྟོག་པ་དུ་མས་དཀྲུགས་པ་དག་ཡི་དྭགས་སུ་སྐྱེས་ཏེ། དེ་དག་ཏུ་བཀྲེས་
སྐམ་གྱིས་ནང་ནས་བསྲེགས་ལ། ཚལ་ཤིང་གི་མེ་རབ་ཏུ་འབར་བས་ལུས་ཀྱི་ཕྱི་
ནས་བསྲེགས་པའི་སྡུག་བསྔལ་མ་བཟོད་དེ་ངུ་སྐད་འདོན་ཆོ་ངེས་འདེབས་ཤིང་
ཕྱོགས་ཀུན་ཏུ་བརྒྱུགས་པ་ན་དེ་དག་གི་ཁ་ནང་དུ་མེ་འབྱུང་ངོ༌། ། མེ་དེས་ལྕེ་



506
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མར་ལྟར་འཇུ་ཞིང་ཞུ་བ་ན་ཡང་སྐྱེའོ། ། དེར་ཕྱོགས་གང་དུ་བྲོས་པའི་ཕྱོགས་
ཐམས་ཅད་ཀྱང་མེར་རབ་ཏུ་འབར་བར་མཐོང་སྟེ། ། དེ་ལྟར་སྡུག་བསྔལ་བའི་
ཚེ་གཤིན་རྗེའི་མི་དག་གིས་གསོད་པར་བྱེད་དོ། ། ཡང་ཡི་དྭགས་འགའ་ཞིག་ནི་
ལུས་ཤིང་སྐམ་འདྲ་ཞིང་གནག་ལ་སྐྲ་རིང་པོས་གཡོགས་ཏེ་མུན་ཁྲོད་དུ་འདུག་ལ།
སེན་མོ་རིང་བ་ལུས་རྩ་རྒྱུས་ཀྱི་ཕུ་བ་པགས་རུས་ཙམ་ལས་ཤ་མེད་པ། མིག་རྐང་
པའི་པགས་རུས་དང་རྩ་རྒྱུས་ཀུན་ལ་སྲོག་ཆགས་དུ་མས་ཟ་ཞིང་། བཀྲེས་སྐོམ་
གྱིས་གདུངས་པའི་སྡུག་བསྔལ་མ་བཟད་དེ་རི་སུལ་རྣམས་སུ་འབྲོས་ཆོ་ངེས་
འདེབས་པ་ན་དགེ་འདུན་གྱིས་ཆོས་བཤད་པའི་གཙུག་ལག་ཁང་དུ་སོང་ན་ཅུང་
ཟད་བདེ་བར་ཚོར་བ་ཡོད་དོ། ། ཡང་ལ་ལ་དག་ལུས་ཚལ་ཤིང་ལྟ་བུ་ལ་མེ་
འབར་བས་སྲེག་ལ། རྐང་ལག་རྡོལ་རྡོལ་གྱི་བར་དུ་རྒྱུག་ནུས་ཤིང་རི་བྲག་ཉམ་
ང་བ་རྣམས་སུ་བསྐོར་ཞིང་ཆུ་ཚོལ་བ་ན། ཆོས་སྤྱོད་པ་དག་གིས་ཆུ་འགྲམ་དུ་ཆུ་
གཏོར་བ་ན་གཞན་ཆུ་བརྒལ་བའི་རྐང་པས་འཐོར་མ་དག་གིས་དེའི་སྲོག་འཛིན་
པར་ནུས་པ་ཡོད་དོ། ། གལ་ཏེ་དེ་དག་མ་རྙེད་པར་ཆུ་འཐུངས་ན་ཆུ་རྒྱུན་
བསྲུང་བའི་གཤིན་རྗེ་དག་གིས་དེའི་ལུས་རབ་ཏུ་སྲེག་ཅིང་གནོད་པ་སྣ་ཚོགས་
ཀྱིསགསོད་པའི་ཆོ་ངེས་དྲག་པོ་འདོན་ནོ། ། ཡང་ལ་ལ་དག་དེ་ལྟར་ཆོ་ངེས་
འདེབས་ཤིང་བྲོས་པ་ན་གཞན་གྱིས་མཆིལ་མ་གཏོར་བ་རྩིག་ངོས་ལ་ཆགས་པ་
དང་ཕྲད་ན་དེའི་སྲོག་འཛིན་པའི་སྐྱབས་ཡིན་ནོ། ། ཡང་ལ་ལ་དག་ཆོ་ངེས་
འདེབས་ཤིང་བྲོས་པ་ན་མཚན་མོའི་དུས་སུ་ལུས་ལ་མེ་འབར་ཞིང་དེའི་ཟུག་མ་
བཟོད་པར་ཕྱོགས་ཀུན་ཏུ་རྒྱུག་གོ། ། ཡང་ལ་ལ་དག་ནི་རྒྱ་མཚོའི་གླིང་བར་ན་
སྐྱེས་ཏེ། གྲང་བའི་ཚེ་ནི་བརྒྱ་འགྱུར་གྱིས་གྲང་ལ། ཚ་བའི་ཚེ་བརྒྱ་འགྱུར་དུ་ཚ་
བས་སྲེག་པར་བྱེད། བཀྲེས་སྐོམ་གྱིས་གདུངས་པ་ན་ཕྱོགས་ཀུན་ཏུ་རྒྱུག་པ་ན་
གྲོགས་དང་སྐྱབས་བྱེད་པ་ནི་གཅིག་ཀྱང་མེད་དེ་ཟིལ་བའི་ཐིགས་པ་ཙམ་གྱིས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 507
འཚོ་བའི་སྐལ་བ་མེད་ཅིང་། སྐྲས་མུན་ལྟར་དུ་ཁེབས་ལུས་རྒྱུས་པའི་ཕྱ་བ་
བརྒྱངས་ནས་འབྲོས་པ་ཡོད་དོ། ། དེ་ལྟར་གྲོགས་མེད་གཅིག་པུར་རྒྱུག་པ་ན་
མེའི་འོབས་ཆེན་པོར་ལྷུང་ནས་སྟེང་ནས་ཀྱང་མེ་ཆར་ལྟར་དུ་འབབ་བོ། ། མེའི་
ཆར་པ་ནི་ཟས་ཀྱི་སྐལ་བའོ། ། ཡང་ལ་ལ་དག་ནི་ཉིན་པར་ལུས་མི་མཐོང་ཞིང་
མཚན་མོ་མཐོང་ལ། སྡོད་པའི་གནས་ཀྱང་གཤང་གཅི་རུལ་བའི་དོང་རབ་ཏུ་
འཇིགས་ཤིང་སྐྱུག་བྲོ་བའི་སྲིན་བུས་གང་བའི་གསེབ་ཏུ་སྐྱེས་ཏེ། བཀྲེས་སྐོམ་
གྱིས་གདུངས་པས་མི་གཙང་བ་དེ་དག་ཟ་བར་འདོད་བ་ན། གཤིན་རྗེའི་མི་
རབ་ཏུ་ཁྲོས་པ་དག་གིས་བསྲུངས་ནས། ཟླ་བ་རེ་ཙམ་དུ་ཅུང་ཟད་ཙམ་ཡང་མི་
ཐོབ་ལ། གལ་ཏེ་ཉུང་ཟད་ཐོབ་ནའང་ཟོས་མ་ཐག་སྐྱུག་པར་འགྱུར་ཏེ་བཀྲེས་
སྐོམ་གྱིས་གདུངས་པ་དྲག་པོ་སླར་འགྱུར་རོ། ། དེའི་ཚེ་འདི་ལྟ་བུའི་སྨྲེ་སྔགས་
འབྱུང་སྟེ། ། ས་བོན་མི་གཙང་གྱུར་པ་ལས། ། སྡིག་པའི་ལས་ཀྱི་འབྲས་བུ་
ནི། ། རྒྱུ་དང་འདྲ་བར་མཐོང་བ་ཡིན། ། སྡིག་པས་དྲངས་པའི་སྐྱེ་བོ་ནི། །
འཕྱལ་པས་ལོག་པར་དྲངས་པ་བཞིན། ། མཆིལ་ལས་ཉ་ནི་ཐར་སྲིད་ཀྱི། །
སྡིག་ལས་སྡིག་པ་མི་ཐར་རོ། ། སྡིག་པའི་ཐག་པ་མི་བཟད་པས། ། ཡི་དྭགས་
གནས་སུ་འདྲེན་བྱེད་དེ། ། བཀྲེས་དང་སྐོམ་པ་ཆེན་པོས་བསྒྲིབས། ། བཀྲེས་
དང་སྐོམ་ལས་བྱུང་བའི་མེས། ། ཤིན་ཏུ་མི་བཟད་གདུངས་པ་ལྟར། ། མེ་དང་
མཚོན་དང་དུག་རྣམས་ཀྱིས། ། དེ་ལྟར་མི་བཟད་གདུངས་མ་ཡིན། ། གང་དུ་
བདེ་བ་ཆུང་ངུ་ཡང་། ། སྐད་ཅིག་མེད་ཅིང་ཐང་ཅིག་མེད། ། རྟག་ཏུ་བདག་
ནི་སྡུག་བསྔལ་ལོ། ། སྡུག་བསྔལ་གྱི་ནི་རྒྱུ་བསྟེན་པས། ། སྡུག་བསྔལ་ལས་ནི་
སྡུག་བསྔལ་ཐོབ། ། སྡུག་བསྔལ་འདི་ལས་བདག་གྲོལ་ཏེ། ། ནམ་ཙམ་བདེ་བ་
འཐོབ་པར་འགྱུར། ། གང་དུ་བདག་ནི་རྒྱུག་པ་དེར། ། འབབ་ཆུའི་དོང་
དུའང་ཆུ་མི་མངོན། ། ལྟེང་ཀ་རྣམས་ཀྱང་བསྐམས་གྱུར་ཅིང་། ། ཆུ་བོ་དག་



508
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཀྱང་མེད་པར་འགྱུར། ། བདག་ནི་རྟག་ཏུ་ཆུ་འདོད་ནས། ། ས་ལ་ཀུན་ཏུ་
བརྒྱུགས་པ་ན། ། བྲག་དང་ནགས་ཚལ་སྟུག་པོར་བྱས། ། ཆུ་བོ་དེ་དག་
བསྐམས་པར་འགྱུར། ། བདག་གི་ལུས་ནི་བསྲེགས་པ་སྟེ། ། བཀྲེས་དང་སྐོམ་
པའི་མེ་ཡིས་གདུངས། ། ལྷག་པར་སྐྱབས་སུ་འགྲོ་མེད་དེ། ། ཉོན་མོངས་ཤིན་
ཏུ་མི་བཟད་འོངས། ། དེ་ལྟར་རང་རང་གི་ལས་ཀྱིས་བསླུས་པ་དག་ཀུན་ཏུ་ངུ་
སྐད་འབྱིན་པར་བྱེད་དོ། ། ཡང་ལ་ལ་དག་དེ་ལྟར་རྒྱུག་ཅིང་ཉམ་ཐག་པའི་
ཁར་རླུང་ཅུང་ཟད་ཞུགས་པ་ཡིས་སྲོག་འཛིན་པར་འགྱུར་བ་ཡོད་དོ། ། ཡང་ལ་
ལ་དག་བཀྲེས་པས་ཉེན་པ་ན་དུར་ཁྲོད་ཀྱི་མེ་མདག་ཟ་བ་ལ་དབང་སྟེ། ཟོས་
པས་ཚིམ་པ་ནི་མེད་ལ་སྡུག་བསྔལ་ཚད་མེད་པ་མྱོང་བ་ཡོད་དོ། ། ཡང་ལ་ལ་
དག་ནི་རི་བོ་མ་ལ་ཡ་དང་འབིགས་བྱེད་ལ་སོགས་པའི་རི་སུལ་ཆུ་མེད་ལ། །
སྦྲུལ་ལ་སོགས་པའི་དུག་མང་ཞིང་། ། ལྷགས་པ་ཆེ་ལ་གྲང་པའི་གནས། ། ཚ་
བ་ན་བརྒྱ་འགྱུར་གྱིས་ཚ། ། གྲང་བ་ན་དེ་བས་གྲང་བ། ། འཇིགས་ཤིང་ཡ་ང་
བའི་གནས་སུ་སྐྱེས་ཏེ། གྲང་བའི་དུས་སུ་ནི་ཆུ་འཁྱག་པའི་ཆར་འབབ་ལ། ཚ་
དུས་སུ་མེའི་ཆར་འབབ་བོ། ། དེར་ངུ་ཞིང་ཆོ་ངེས་འདེབས་པ་ན་དུག་གི་ངན་
ལྕགས་ཀྱི་ཐུ་ལུམ་ལྟ་བུ་ཁ་ནས་མིད་པར་བྱེད་དོ། ། དེ་མིད་པ་ན་འཆི་ཞིང་ཡང་
སྐྱེ་སྟེ་ངུ་བ་ན་བྱ་མཆུ་རྣོན་དག་གིས་མིག་འབྱིན་ཅིང་ཀུན་ཏུ་ཟ་བར་བྱེད་དོ། །
ཡང་ལ་ལ་དག་དེ་ལྟར་ཀུན་ཏུ་རྒྱུག་ཅིང་ཚ་བས་གདུངས་ཏེ་ཆུ་འཚོལ་བ་ན།
ཐག་རིང་པོ་ན་ཆུ་དྭངས་མ་མཐོང་ནས་རྒྱུག་པའི་ལམ་ན་རྩྭ་དར་བྷའི་རྩེ་མོ་ཤིན་
ཏུ་རྣོ་ཞིང་དུག་ཆེ་བ་དག་རྐང་པ་ལ་ཟུག་ནས་ས་ལ་འགྱེལ་བ་ན་འཆི་ཞིང་།
ཡང་སྐྱེས་པ་ན་བྱ་མཆུ་རྣོན་དག་གིས་ལུས་ཀྱི་ཤ་ཐམས་ཅད་ཟོས་ཏེ། རུས་པ་
དག་རྒྱུག་ཅིང་སྨྲེ་སྔགས་འདོན་པ། བྱ་རོག་འུག་པ་ཐམས་ཅད་ནས། ། རྡོ་རྗེ་
འབར་བའི་མཆུ་རྣོན་གྱིས། ། དེ་བཞིན་འབྲས་བུ་འདིར་སྨིན་ནོ། ། ལས་ཟད་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 509
མ་གྱུར་བར་དུ་ནི། ། དཔུང་གཉེན་བྱེད་པ་མི་མཐོང་ངོ་། ། སྐྱོ་བོ་ལས་ཀྱིས་
མངོན་པར་གཙེས་ཀྱང་སྐྱབས་མེད་དོ། ། བདེ་བ་ལྟ་བས་མི་མཐོང་བ། ། ཇི་
ལྟར་བདག་གིས་མགྲོན་པོ་བཅོམ། ། ལས་དེའི་འབྲས་བུ་འདིར་སྨིན་ནོ། །
འདི་ནི་གཟུགས་བརྙན་ལྟ་བུ་སྟེ། ། དེ་བཞིན་འབྲས་བུ་འདིར་སྨིན་ནོ། ། ལས་
ཟད་མ་གྱུར་བར་དུ་ནི། ། དཔུང་གཉེན་བྱེད་པ་མི་མཐོང་ངོ་། ། སྐྱེ་བོ་ལས་
ཀྱིས་ཁྲིད་བྱེད་ཅིང་། ། ལས་ཀྱིས་ཡོངས་སུ་འདྲེན་པར་བྱེད། ། གང་དུའང་
ལས་ནི་རྣམ་སྨིན་པས། ། དེར་ནི་ལས་ཀྱིས་འཕན་པར་བྱེད། ། གནས་གསུམ་
དུ་ནི་ལས་ཀྱིས་འཕངས། ། འཁོར་ལོ་བཞིན་དུ་རྟག་པར་འཁོར། ། བདག་ནི་
མེ་ཡི་ཕྲེང་བ་ཡིས། ། མཆེད་པའི་རི་བཞིན་རབ་ཏུ་འབར། ། རི་ལ་མེ་འབར་
ཆུ་བོ་ཡི། ། རྒྱུན་གྱིས་ཐམས་ཅད་བསད་ནུས་ཀྱི། ། རྒྱ་མཚོའི་ཆུས་ཀྱང་བདག་
གི་མེ། ། འདི་ནི་གསད་པར་མི་ནུས་སོ། ། ལས་ཀྱི་ཤིང་སྐམ་བྱུང་ནས་སུ། །
སྲེད་པའི་རླུང་ གིས་ གྲོགས་བྱས་ཏེ། ། བདག་ནི་ཀུན་ནས་ཡོངས་བསྐོར་
ནས། ། ལས་ཀྱི་མེ་ཡིས་རབ་ཏུ་བསྲེགས། ། ཚུལ་ཁྲིམས་བརྩོན་འགྲུས་ཡེ་ཤེས་
ཆུ། ། སྦྱིན་པའི་སྣོད་ནི་རབ་བཟུང་ནས། ། སྲིད་གསུམ་རྗེས་འགྲོ་ལས་ཀྱི་
མེ། ། བདག་ཉིད་ཆེན་པོས་འཇིགས་པར་བྱེད། ། དཀར་པོའི་ཆོས་ནི་རྣམ་
སྤངས་ཤིང་། ། རང་གི་ལས་ཀྱི་འབྲས་བུ་རྨོངས། ། དེ་ནི་རང་གི་སྡིག་ལས་
ཀྱིས། ། ཡི་དྭགས་འཇིག་རྟེན་འདིར་ཕྱིན་ཏོ། ། དེ་ལྟར་ཡི་དྭགས་དེ་རྣམས་ཀྱི་
ནང་ནས་ཁ་ཅིག་གིས་སྔོན་དགེ་བའི་ལས་ཅུང་ཟད་བྱས་པས་ཤེས་རབ་ཤིན་ཏུ་
རྣོ་བར་གྱུར་པས་གཞན་དག་ལ་དེ་ལྟར་རྗེས་སུ་སྟོན་པར་བྱེད་དོ། ། ཡང་ཁ་
ཅིགན་ནི་ལྕགས་ཀྱི་ཕྲེང་བ་མེ་རབ་ཏུ་འབར་བས་མགོ་དང་ཡན་ལག་ཐམས་
ཅད་བཅིངས་ནས་སྲེག་ཅིང་། དེ་ནས་ལུས་ཀྱི་ནང་སྲེག་གོ། ། སྲིན་བུ་དུ་མས་
ཀྱང་ཟ་ཞིང་གཤིན་རྗེའི་མི་དག་གིས་གསོད་པར་བྱེད་དེ་འཆི་བ་ན་མེད་དོ། །
--༥ཐབསམཐཡམས་མ་ཡ་ས་ ་ས་མ
་ ཡ་
་་་
་་མ
;
to HA4
%
8%
A
Reasekoam
s
# #*
**ཀག་སྐa: *
#
norge Truཁམས་ར་ལ་བཀམr*མགཙཝས་ * -'' ཏ ་



510 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་ལ་ནི་ཤིང་གི་གསེབ་ཏུ་སྐྱེ་ཞིང་། ལ་ལ་དག་བཀྲེས་སྐོམ་གྱིས་ཉམ་ཐག་པ་ན་
ལམ་གྱི་གཞི་མདོར་སོག་ལེས་འདྲ་བར་བྱེད་དོ། ། ནད་པའི་དོན་དུ་གཞི་མདོར་
གཏོར་མ་འཐོར་བ་བྱུང་ན་དེའི་སྲོག་འཛིན་པར་བྱེད་དོ། ། དེ་ལྟ་བུའི་ཡི་
དྭགས་རྣམས་སུ་སྐྱེ་བའི་རྒྱུ་འདི་ལྟ་སྟེ། ཟང་ཟིང་དང་མི་འཇིགས་པའི་སྐྱབས་
དང་ཆོས་ཀྱི་སྦྱིན་པ་སྟེ་སྦྱིན་པ་གསུམ་དང་བྲལ་ལ། སེར་སྣ་དང་ཕྲག་དོག་ལ་
གོམས་པར་བྱས་ཤིང་བྱས་པ་དག་ནི་རྒྱུ་ཡིན་ནོ། ། གཞན་ཡང་སོ་སོའི་རྒྱུ་ནི།
དགེ་སློང་དང་བྲམ་ཟེ་དག་ལ་ཟས་འབགས་པ་བྱིན་པ་དང་པོའོ། ། སེམས་ཅན་
དག་བཅིངས་ཏེ་ཟས་མ་བྱིན་པར་ཤི་བར་བྱས་པ་ནི་གཉིས་པའོ། ། ཁ་ཟས་
དག་བུ་སྨད་ལ་མ་བྱིན་པར་རང་གིས་ཟོས་པ་དང་། རྙེད་པའི་ཕྱིར་དུ་སྲོག་
གཅོད་པའི་ཆོས་ལུགས་སྟོན་པ་དང་། ཆང་འཚོང་བ་དག་གིས་ཆུ་བསླད་དེ་
བཙོངས་པ་དང་། དབུལ་པོ་དག་གིས་ཚེགས་ཆེན་པོས་བསྒྲུབས་པའི་ནོར་རིན་
ཆུང་ངུས་བསླུས་ཏེ་ཕྲལ་བ་དང་། བླ་མ་དང་སངས་རྒྱས་ལ་ཕུལ་བའི་ཕྲེང་བ་
བརྐུ་བ་དང་། རང་གི་ལུས་བརྟས་པའི་ཕྱིར་ཁྲག་འཐུང་བ་དང་། ཤི་བའི་ཤ་
དག་གཡོ་སྒྱུས་རིན་ཆེན་པོར་བཙོངས་པ་དང་། སྤོས་བཟང་པོ་ཡོད་བཞིན་དུ་
དཀོན་མཆོག་ལ་སྤོས་ངན་པ་ཕུལ་བ་དང་། དགེ་སྦྱོང་ཚུལ་ཁྲིམས་འཆལ་པ་
དག་གིས་ཁོ་བོའི་གྲོགས་པོ་ནའོ་ཞེས་བརྫུན་བྱས་ནས་བསླངས་ཏེ་རང་གིས་ཟོས་
པ་དང་། མགོན་མེད་པའི་མི་བཙོན་དུ་བཟུང་སྟེ་གཡོ་སྒྱུས་ནོར་ཕྲལ་བ་དང་།
སྒྱུ་ཐབས་ཀྱིས་གཞན་གྱི་ནོར་ཕྲོགས་ཏེ་རྒྱལ་པོ་ལ་སོགས་པ་ལ་ཕུལ་བ་དང་།
མགོན་མེད་པའི་གནས་སུ་མི་དག་འཁྱམས་པ་ནད་ཀྱིས་ཐེབས་པའི་ནོར་རྫས་
རིན་ཆུང་ངུས་བསླུས་ཏེ་ཉོས་པ་དང་། སྙིང་རྗེ་མེད་པའི་མིས་རྒྱལ་པོའི་མིའི་
གནས་པ་བཅས་ཏེ་གཞན་ལ་གནོད་པར་བྱས་པ་དང་། ནོར་གྱི་ཕྱིར་ངོམ་
གཉིས་བྱས་པ་དང་། ཁྱོད་འདི་དང་རྩོད་ཅིག ཕམ་ན་ངས་གྲོགས་བྱའོ་ཞེས་



-
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 511
རྩོད་དུ་བཅུག་ནས་གྲོགས་མ་བྱས་པར་གཞན་གྱིས་གསོད་དུ་བཅུག་པ་དང་།
སྲོག་གི་མཆོད་སྦྱིན་དང་ཁེ་སྤོགས་བྱེད་པ་དང་། ཕྲག་དོག་དང་སེར་སྣ་ཅན་
དག་བཤེས་སུ་བཅོས་ནས་དགེ་འདུན་གྱི་ཟས་ཟོས་ན་དམྱལ་བའི་རྗེས་སུ་ཡི་
དྭགས་སུ་སྐྱེའོ། ། ཡང་གཞན་ལ་ཟས་སྦྱིན་པར་ཁས་བླངས་ནས་མ་བྱིན་པ་
དང་། ཕྲག་དོག་དང་སེར་སྣས་ནོར་གྱི་ཕྱིར་དུ་ཉེས་པ་མེད་པའི་མི་གཟུང་ནས་
བཀྲེས་སྐོམ་གྱིས་ཉམ་ཐག་པར་བྱས་པ་དང་། དུག་བྱིན་ན་དམྱལ་རྗེས་ཀྱི་ཡི་
དྭགས་སུ་སྐྱེ་བར་འགྱུར་རོ། ། ཆོམ་རྐུན་བྱས་པ་དང་། དགེ་འདུན་གྱི་ཤིང་
བརྐུས་པ་དང་། སྐྱེ་བོ་སྐོམ་པ་ལ་ཕན་པའི་ཕྱིར་དུ་རྫིང་བུའམ་ཁྲོན་པ་བྱས་པ་
ཆུད་གསན་པ་དང་། རྐུན་པོས་མགྲོན་པོ་བཅོམ་སྟེ་བཀྲེས་པས་ཉེན་དུ་བཅུག་
པ་སྟེ། ལས་འདི་རྣམས་ནི་རེ་རེ་ཡང་ཡི་དྭགས་སུ་སྐྱེ་བའི་རྒྱུ་ཡིན་ནོ། ། ཡང་
སྐྱེ་བོ་རྣམས་ལ་གནོད་པར་བྱེད་པའི་ཡི་དྭགས་ཡོད་དེ། ལྟ་བ་ངན་པ་ངན་ལ་
ཞེན་ནས་ལམ་བཟང་པོ་སུན་ཕྱུང་ན་བདུད་རིགས་ཀྱི་ཡི་དྭགས་སུ་སྐྱེས་ནས།
དགེ་སློང་བསམ་གཏན་ལ་གནས་པ་རྣམས་ཀྱི་སེམས་འཁྲུག་པར་བྱེད། འཚེ་
ཞིང་སྒྲ་ཆེན་པོ་འདོན་རྨི་ལམ་དུ་གེགས་བྱེད་དེ། དེའི་ཟས་ནི་ལྕགས་ཀྱི་ཐུ་ལུམ་
ཟ་ཞིང་། སྡུག་བསྔལ་ཡང་འགྱོད་པར་བྱེད་དེ་དེ་ནས་དམྱལ་བར་སྐྱེའོ། །
ཡང་རང་གཞན་གྱི་བུ་ཚ་བསད་པ་དང་། ཡང་ན་བདག་གནོད་སྦྱིན་དུ་སྐྱེས་ལ་
གཞན་གྱི་བུ་ཚ་བསད་དོ་སྙམ་ན་གླགས་ལྟ་བའི་ཡི་དྭགས་སུ་སྐྱེ་སྟེ། ཁྲག་གི་དྲི་
ཚོར་ན་དཔག་ཚད་བརྒྱ་སྟོང་དུ་སླེབ་ཅིང་། གཞན་གྱི་བུ་བཙའ་བ་ན། དེའི་
གཟུགས་ཆུང་ངུར་གྱུར་ནས་བུ་ག་དང་གསབ་གསེབ་ནས་གླགས་ཚོལ་ཞིང་།
ལོ་བཅུའི་བར་དུའང་སྒྲུགས་པར་བྱེད་དོ། ། གལ་ཏེ་གླགས་མ་རྙེད་ན་འཆི་བའི་
སྡུག་བསྔལ་མྱོང་བ་ཡོད་དོ། ། ཡང་བུད་མེད་དམ་མ་ནིང་དག་སྨད་འཚོང་གི་
ཆ་བྱད་ཀྱིས་ནོར་ཕྲལ་ན་འདོད་གཟུགས་ཅན་ཞེས་པར་སྐྱེ་སྟེ། ། ཕྱོགས་ཀུན་ཏུ་



512 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྒྱུག་ཅིང་གཟུགས་སྣ་ཚོགས་སྟོན་ནུས། གཞན་གྱི་ཟས་ལ་རྟག་ཏུ་རྐུ། རེས་
བུད་མེད་དུ་སྤྲུལ་ནས་སྐྱེས་པ་འདྲེན་པར་བྱེད་དོ། ། ཡང་ནད་པའི་ལྷ་སྲུང་
མཆོད་པའི་ཕྱིར་དུ་ལུག་གསོད་པའམ་གསོད་དུ་བཅུག་ན་བྱིས་པ་རྣམས་ལ་རྟག་
ཏུ་གནོད་པར་བྱེད་དོ། ། ཡང་སྲོག་བཅད་ནས་ལྷ་རྣམས་ལ་མཆོད་པའམ་
གཞན་དག་མཆོད་དུ་འཇུག་པ་དག་ནི་ཚངས་པའི་སྲིན་བུ་ཞེས་བྱ་བའི་ཡི་དྭགས་
སུ་སྐྱེས་ཏེ། ལམ་གྱི་སུམ་མདོའམ་བཞི་མདོ་རྣམས་སུ་བཀྲེས་སྐོམ་གྱིས་གདུངས་
པའི་ལུས་ཕལ་ཆེར་བྲམ་ཟེ་འདྲ་བར་བྱེད་ཅིང་། ཡང་མི་སྣང་བར་བྱེད་ཅིང་།
མི་རྣམས་ལ་གནོད་པར་བྱེད་འཚེ་བར་བྱེད་ནད་གཏོང་བར་བྱེད་པར་འགྱུར་
རོ། ། གལ་ཏེ་ཕྱིས་མི་རུ་སྐྱེས་ནའང་སྲོག་གཅོད་པ་ལ་དགའ་ཞིང་ཁྲག་འཐུང་
བར་འགྱུར་རོ། ། ཡི་དྭགས་ཀྱི་རབས་བསྡུས་པའོ། །
༈ ངན་སོང་གི་གནས་གསུམ་པ་དུད་འགྲོའི་རིགས་དང་རྒྱུ་
བསྟན་པར་བྱའོ། ། དེ་ལ་དུད་འགྲོའི་རིགས་བསྡུ་ན་སུམ་ཅུ་རྩ་བཞི་ཡོད་དེ།
གཟུགས་དང་། ཆ་བྱད་དང་། ཁ་དོག་སྣ་ཚོགས་ཅན་དག་ཡིན་ནོ། ། དེ་
དག་ཀྱང་བསྡུ་ན་བདེ་འགྲོ་དང་ངན་སོང་ཡུལ་གྱི་དུད་འགྲོའོ། ། དེ་ལ་དམྱལ་
བའི་གནས་ན་དམྱལ་བ་པ་ལ་གནོད་པར་བྱེད་པའི་དུད་འགྲོ་སྟག་དང་སེང་གེ་
དང་དུག་སྦྲུལ་དང་བྱ་རྒོད་དང་མར་ཀོ་ཊ་ཀ་ལ་སོགས་པ་རྣམས་ནི་དམྱལ་བའི་
ལས་ལས་གྲུབ་པ་སྟེ། སེམས་ཅན་དུ་བགྲང་བ་མ་ཡིན་པས་དུད་འགྲོ་དེ་དག་ལ་
སྡུག་བསྔལ་ཡང་མེད་ལ། སེམས་ཡོད་པའི་དུད་འགྲོ་ཡོད་པ་དག་ལ་ནི་སྡུག་
བསྔལ་ཡང་དམྱལ་བ་པ་དང་མཚུངས་པར་མྱོང་ངོ༌། ། ཡི་དྭགས་ཀྱི་ཡུལ་དུ་
སྐྱེས་པའི་བྱ་དག་ནི་བཀྲེས་སྐོམ་ཡང་ཡི་དྭགས་དང་མཚུངས་པས་རབ་ཏུ་ཉེན་པ་
སྟེ། ཡི་དྭགས་རྣམས་ཀྱི་ཤ་དང་མིག་དང་ཀླད་པ་དག་ཟ་བར་བྱེད་དོ། ། དེ་
ཟོས་པ་ན་ཟངས་བཞུ་བ་འཐུངས་པ་ལྟ་བུའི་ཚ་བ་དང་ནད་དྲག་པོ་འབྱུང་
，，
་ ，་
，
།
，
*#*， ，
，
, , * *,
༤ ༥ ཡཾ༔ ༔ - -
- - - * ཁ
་
བབས -
，
་། ། ༣
་，+ * # 1 ཚ ༈ ༣ པ
ས མས་ ལ་ ལ *# » *# • • ༠ ཙ ༥
༦ ཝ ལ ༧ ༠༠ ཡ ཡི - *4 ཙ བཙལ



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 513
ངོ་། ། དེར་སྐྱེ་བའི་རྒྱུ་ནི་མི་ཡི་གནས་སུ་ཁྲ་དང་ནེའུ་ལེ་ལ་སོགས་པའི་བྱ་དག་
གིསབྱ་གཞན་གསད་ཅིང་ཟོས་པས་དེར་སྐྱེས་ཏེ་དུ ཁ་དེ་ལྟ་བུ་མྱོང་ངོ་། །
འདིར་ཚིགས་སུ་བཅད་པ། ལས་ངན་མི་དགེ་ཚ་བས་འདིར། ། རྣམ་པར་
སྨིན་པ་ཚ་བ་སྟེ། ། གནོད་པ་ཆེན་པོ་རབ་ཏུ་མྱོང་། ། དེ་ལྟ་བས་ན་སྡིག་པ་
སྤོངས། ། སེར་སྣས་མི་རྣམས་ རབ་ ཏུ་ ཉམས། ། ཉེས་བྱས་ལས་ནི་མི་
བྱའོ། ། སེར་སྣས་ཉམས་པའི་མི་རྣམས་ནི། ། ཡི་དྭགས་དུད་འགྲོ་རྣམས་སུ་
འགྲོ། ། དུད་འགྲོའི་སྐྱེ་གནས་བསྒྲུབས་ནས་སུ། ། གཅིག་ལ་གཅིག་ནི་ཁྲོ་བར་
བྱེད། ། འཆིང་ཞིང་གསོད་ལ་ཟ་བར་བྱེད། ། དེ་ལྟ་བས་ན་གཏི་མུག་
སྤོངས། ། གཏི་མུག་གིས་ནི་ཉམས་པའི་སེམས། ། སྦྱིན་དང་ཚུལ་ཁྲིམས་རྣམ་
སྤོང་བ། ། བྱིས་པ་སྲེད་པས་བསླུས་པ་དག ། དུད་འགྲོའི་སྐྱེ་གནས་དག་ཏུ་
སྐྱེ། ། ཆོས་དང་ཆོས་མིན་འགལ་བར་བྱེད། ། དབང་པོ་ལྔ་ནི་བླུན་ཞིང་
རྨོངས། ། མི་རྣམས་དུད་འགྲོའི་སྐྱེ་གནས་དག་ཏུ་སྐྱེ། དེ་ལྟར་ལས་ཀྱི་ལུ་གུ་
རྒྱུད་ཀྱིས་ཚེ་རབས་འབུམ་ཕྲག་དུ་མར་སྦྲེལ་བ་དག་སྡུག་བསྔལ་འབུམ་ཕྲག་དུ་
མས་གཙེས་སོ། །
༈ བདེ་འགྲོ་ལྷའི་གནས་ཀྱི་དུད་འགྲོ་དག་ནི། སྔོན་གྱི་བསོད་ནམས་
ཅུང་ཟད་ལ་བརྟེན་ནས་དགའ་བདེའི་ཁྱད་པར་ལྷ་དང་མཚུངས་པར་གནས་
སོ། ། མིའི་གནས་གླིང་བཞི་ཁོར་ཡུག་དང་བཅས་པ་ལ་བརྟེན་པའི་དུད་འགྲོ་
དག་ལ་རིགས་མང་ནའང་། ཟས་ཀྱི་ཁྱད་པར་དང་། སྐྱེ་གནས་ཀྱི་བྱེ་བྲེག་གིས་
རིགས་བཞིར་འདུས་ཏེ། དེ་སྒོང་སྐྱེས་དང་། མངལ་སྐྱེས་དང་། བརྫུས་སྐྱེས་
དང༌། དྲོད་གཤེར་ལས་སྐྱེས་པའོ། ། དེ་སྒོང་སྐྱེས་ནི་བྱ་དང་ཉ་དང་ཉ་ཕྱིས་
དང་ཀུམ་བྷི་ར་དང་ན་བཀྲ་དང་དུང་ལ་སོགས་པ་སྟེ། དེ་དག་གི་འཚོ་བའམ་
ཟས་ནི་ཡིད་ལ་སེམས་པའི་ཟས་ཞེས་བྱ་སྟེ། ཕ་མས་རང་གི་བུ་ཚ་དག་དྲན་པར་



514 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱས་པས་བུ་ཚ་དག་འཚོ་ཞིང་ཟས་ཀྱི་སྐལ་བ་ཡིན་ནོ། ། དེ་ལྟ་བུའི་དུད་འགྲོར་
སྐྱེ་བའི་རྒྱུ་ནི། འགའ་ཞིག་གིས་གཞན་ལ་ཁ་ཟས་སམ་ནོར་འདི་ལྟ་བུ་ཞིག་སྦྱིན་
ནོ་ཞེས་ཁས་བླངས་པས་སློང་བ་པོ་རབ་ཏུ་དགའ་བ་ལས། ཕྱིས་སློང་དུ་ཕྱིན་
དུས་སུ་བསླུས་ཏེ་མ་བྱིན་ན་དེ་ཤི་བའི་འོག་དམྱལ་བའི་གནས་དགའ་བ་མེད་
པར་སྐྱེའོ། ། དེ་ལས་ཐར་ནས་སེམས་པའི་ཟས་ཀྱིས་འཚོ་བའི་དུད་འགྲོར་
སྐྱེའོ། ། ཡང་མངལ་ནས་སྐྱེ་བ་དག་ནི། བ་གླང་དང་མ་ཧེ་དང་བོང་བུ་དང་
ཕག་དང་ཁྱི་དང་ཝ་དང་རྔ་མོ་དང་རྟ་དང་རི་དྭགས་དང་ར་ལུག་དང་སྲི་མར་
དང་ཁྭ་དང་བྱ་རྒོད་དང་ངང་པ་དང་ཏི་ཏི་བྷ་སྐྱར་མོ་དང་དགོ་བ་དང་ཀུ་ར་གྷ་
དང་ཀ་དམྤ་དང་ནོར་མཆུ་དང་ཤང་ཤང་དང་སྦྲུལ་ལ་སོགས་པའོ། ། དེ་དག་
ནི་ཁམ་གྱི་ཟས་ཀྱིས་འཚོ་བའི་དུད་འགྲོ་སྟེ། ཆོམ་རྐུན་ལ་སོགས་པ་ལ་བརྔན་པ་
བྱིན་ནས་གཞན་གསོད་དུ་བཅུག་པ་དང་། གཞན་གྱི་ཟས་ཕྲོགས་པ་དང་། ལྟ་
བངན་པའི་བསྟན་བཅོས་འཆད་རེས་བྱས་པ་དང་། དུང་སྒྲ་ལ་སོགས་པས་རི་
དྭགས་རྣམས་སྐྲག་པར་བྱས་པ་དང་། འཁོར་བ་ལ་སྲེད་པའི་ཁྱིམ་ཐབ་ཀྱིས་ཕྱི་
མ་ལ་དུད་འགྲོར་སྐྱེས་ནའང་ཁྱོད་དང་ལྷན་ཅིག་ཏུ་གྱུར་ཅིག་ཅེས་བརྗོད་ན་དུད་
འགྲོ་བདེ་བ་རྣམས་སུ་སྐྱེ་ལ། མི་དགེ་བ་ཤས་ཆེ་བ་རྣམས་དམྱལ་བར་གྱུར་ནས་
ཕྱིས་རང་རང་གི་ལས་དང་མཐུན་པའི་དུད་འགྲོ་རྣམས་སུ་སྐྱེ། བརྫུས་སྐྱེས་ནི་
དར་གྱི་སྲིན་བུ་ལ་སོགས་པ་སྟེ། དེའི་རྒྱུ་དར་ཟབ་ཀྱི་ཆེད་དུ་སྲིན་གསོད་པ་ལ་
སོགས་པའོ། ། དྲོད་གཤེར་ལས་སྐྱེས་པ་ནི། ཤིག་དག་དང་སྦྲང་བུ་ལ་སོགས་
པའོ། ། དེའི་རྒྱུ་ས་འོག་ཏུ་བཅུག་ནས་སྲིན་བུ་བསྐྱེད་དེ་གསོད་པའོ། ། འདི་
གཉིས་ཀྱང་དམྱལ་བ་ནས་འཕོས་པའི་སྐྱེ་བའོ། ། དེ་དག་ནི་འགའ་ཞིག་རེག་
པའི་ཟས་ཟ་ལ། འགའ་ཞིག་ཁམ་གྱིའོ། ། ཉོན་མོངས་པ་ཅན་གྱི་དགའ་བའི་
ཟས་ཟ་བ་ནི་སྦྲུལ་བོ་ཆེ་ཨ་ཙ་གྷ་ར་དང་བང་ལ་ཀོ་ལི་ཀ་དང་རི་ཞོལ་གནས་པ་ལ་
-
- -+-+-E.:
+--
ཐ - f
-
-
རྩ
༤
མ་ཁབ
་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 515
་
སོགས་པའོ། ། དེའང་བློ་དང་ཤེས་རབ་ཞན་པའི་མི་སྦྱིན་པ་དག་མ་བྱིན།
བསོད་ནམས་དག་མ་བསྒྲུབས་པ་རྣམས་འཆི་བའི་ཚེ་སྐོམ་པས་གདུངས་བཞིན་
ཤི་བ་དག་གིས་སྲིད་པ་བར་མ་དོར་རྒྱ་མཚོ་ལ་སོགས་པའི་ཆུ་མཐོང་སྟེ། ཆུ་
འདོད་པ་དེ་ད་ནི་ བདག་ འདིར་སྐྱེས་ན་བདེའོ་ སྙམ་ པའི་ སེམས་ བྱུང་ སྟེ།
སེམས་དེ་བྱུང་མ་ཐག་ཆུ་ལ་གནས་པའི་སེམས་ཅན་དུ་སྐྱེ་སྟེ། ཁ་སྐོམ་ཞིང་ཆུ་དྲོ་
ཞིང་ཚ་བའི་སྣང་བ་ཅན་ཡིན་ཏེ་ཕན་ཚུན་འཇིགས་པར་བྱེད། སྐོམ་པས་
གདུངས་པས་གཅིག་གིས་གཅིག་གསོད་པར་བྱེད་དོ། ། དེ་ལྟ་བུའི་དུད་འགྲོ་
དག་ནི་བཀྲེས་ཤིང་འཇིགས་སྐྲག་པ་དང་གྲང་ཞིང་ཚ་བ་དང་། གཅིག་གིས་
གཅིག་ཟ་བའི་སྡུག་བསྔལ་ཅན་ཤ་སྟག་གོ། ། གཞན་ཡང་ཀླུ་རྣམས་ཀྱང་དུད་
འགྲོ་ཡིན་ལ། ལྷ་མ་ཡིན་ནི་ཕལ་ཆེར་དུད་འགྲོ་ལ། འགའ་ཞིག་ནི་ཡི་དྭགས་ཀྱི་
འགྲོ་བ་སྟེ། དེ་དག་གི་རང་བཞིན་བཤད་པར་བྱའོ། ། དེ་ལ་མ་དག་པའི་སྦྱིན་
པ་དག་བྱིན་ཞིང་ཚུལ་ཁྲིམས་དང་བྲལ་ལ། རྒྱུ་ཞེ་སྡང་དག་གིས་བསླད་པ་ནི་མི་
དགེ་ཤས་ཆེ་བདག་དམྱལ་བ་ནས་ཀླུ་རུའོ། ། ཤས་ཆུང་བ་ནི་མི་ནས་སྐྱེའོ། །
ཀླུ་དེ་དག་གི་གནས་ནི་བར་གྱི་རྒྱ་མཚོ་བདུན་པོ་དག་སྟེ། དེར་སྐྱེས་ནས་སེམས་
འཁྲུགས་པར་བྱེད། དུག་གཏོང་བར་བྱེད། གནོད་པར་བྱེད་པ་ཤ་སྟག་གིས་
གང་ངོ་། ། དེ་ཡང་རྒྱ་མཚོ་བར་མ་ལ་ཀླུའི་ཕོ་བྲང་ལོངས་སྤྱོད་དང་ལྡན་ཞེས་བྱ་
བ་དཔག་ཚད་སུམ་སྟོང་དང་ལྡན་པ་ཡོད་དེ། དེ་ཀླུ་རིགས་རྣམ་པ་གཉིས་ཏེ།
ཆོས་དང་ལྡན་པ་དང་། མི་ལྡན་པའོ། ། དེ་ལ་ཆོས་དང་ལྡན་པའི་ཀླུའི་རྒྱལ་པོ་
བརྒྱད་དམ་བཅུ་གཅིག་ཡོད་དེ། མགོ་བདུན་པ་དང་གླང་པོའི་གདོང་། །
ནོར་རྒྱས་ བུ་ དང་ འཇོག་ པོ་ དང་། ། བཟང་ ལྡན་ སྐྱེད་ དང་ མི་ འཇོམས་
དང་། ། སྤྲིན་ཕྲེང་ཅན་དང་འཁྱིལ་པ་དང་། ། ཀུན་ཏུ་འགྲོ་དང་རབ་སྤྲོ་
སྟེ། ། འདི་བསྡུས་པ་ཡི་སྡོམ་ཡིན་ནོ། ། འདི་དག་གང་ན་གནས་པ་ན་གནས་
ཐམས ་ ་
་ ་ ་
་ ་ ་
......བཡ་ ་ ་ - ཁ - - ---- - ཡཁས བས་ མ་ ཁས... --- ་ བ བ བ ་ ་ བ ་
...…
.…， ， 1...….
.
...
.....
-
.
---
-- "



516 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེར་ཀླུའི་རྡུལ་མི་འབབ་ཅིང་། འདི་དག་གིས་འཛམ་བུའི་གླིང་དུ་ལོ་ལེགས་
པར་བྱེད། ཆར་འབེབས་པར་བྱེད། སེར་བ་དང་དུས་མ་ཡིན་པའི་རླུང་དག་
ཟློག་པར་བྱེད། དཀོན་མཆོག་གསུམ་ལ་དད་ཅིང་སངས་རྒྱས་ཀྱི་སྐུ་གདུང་
རྣམས་སྲུང་བར་བྱེད། འཛམ་བུའི་གླིང་པ་རྣམས་ལ་གཅེས་སྤྲས་སུ་བྱེད་
དོ། ། དེ་བཞིན་དུ་ནུབ་ཀྱི་བ་ལང་སྤྱོད་པའི་འཇིགས་པ་ཆུ་རྙོག་པ་ཅན་ཡིན་
པས་དེ་དག་བསྲུང་། བྱང་སྒྲ་མི་སྙན་ལ་རླུང་གྲང་མོ་དང་སྤྲིན་ནག་པོ་འབྱུང་ན་
མེ་ཏོག་རྣམས་ཞུམ་ཞིང་དྲི་མི་ཞིམ་པ་དང་། བྱ་དང་རོལ་མོ་རྣམས་སྒྲ་མི་སྙན་
པར་འགྱུར་བས་དེ་དག་སྲུང་བར་བྱེད། ཤར་ལུས་འཕགས་པོ་ལ་གློག་དང་
སྒྲས་གནོད་པས་དེ་དག་སྲུང་བར་བྱེད་དོ། ། ཡང་ཆོས་དང་མི་ལྡན་པའི་ཀླུའི་
རྒྱལ་པོ་བཞི་གནས་ཏེ། རབ་འབྱམས་དང་། བསྐྱེངས་པ་དང་། ནག་པོ་
དང་། ཧུ་ལུ་ཧུ་ལུའོ། ། དེ་དག་ནི་མི་དགེ་བ་སྤྱོད་པ་སྟེ། གང་ཡོད་པར་ཀླུའི་
རྡུལ་ཞེས་བྱ་བ་མེའི་ཆར་འབབ་ལ། ཧ་ཅང་ཁྲོ་བའི་རང་བཞིན་ཅན། དཀོན་
མཆོག་གསུམ་ལ་མ་དད་ཅིང་། གླིང་བཞི་རྣམས་སུ་ལོ་ཉེས་དང་མུ་གེ་དང་
འཁྲུག་པ་དང་སད་དང་སེར་བ་དག་གཏོང་བར་བྱེད། གླིང་གཞན་རྣམས་
སུའང་གང་གནོད་པ་རྣམས་བྱེད་ཅིང་། མི་དགེ་བ་སྣ་ཚོགས་གཏོང་བ་དག་
ཡིན་ནོ། ། ཀླུ་ཆོས་དང་ལྡན་པའི་གནས་དེ་ནི་རིན་པོ་ཆེ་སྣ་བདུན་པོ་དང་ལྡན་
པ། ལྟེང་ཀ་དང་འབབ་ཆུ་དང་ཨུཏྤལ་དང་རྒྱན་སྣ་ཚོགས་དང་ལྡན་ཞིང་།
བདུད་རྩིའི་ཟས་ཟ་ཞིང་རྟག་ཏུ་བདེ་བ་ལ་གནས་སོ། ། གཅིག་པོ་ལ་དེ་ལྟ་བུ་
མེད་དོ། ། གང་གི་ཚེ་འཛམ་བུའི་གླིང་དུ་དགེ་སྦྱོང་དང་བྲམ་ཟེ་དང་སྐྱེ་བོ་ཆོས་
ལྟར་སྤྱོད་པ་བྱུང་བའི་ཚེ་ནི་ཆོས་དང་ལྡན་པའི་ཀླུ་རྣམས་འཕེལ་ཞིང་སྟོབས་ཆེ་
ལ། འཛམ་བུའི་གླིང་པ་ཆོས་དང་མི་ལྡན་པར་གྱུར་པ་ན་ནི་ཆོས་མི་ལྡན་པའི་ཀླུ་
རྣམས་སྟོབས་ཆེ་བར་གྱུར་ཏེ། དེའི་དུས་སུ་སད་དང་སེར་བ། ནད་དང་



， -1
... ...༥༨ པས་ ，་
.….… ...， - -- ， ， ， ， ...
…….. .…….....
བ ，， " -། " ་ ་༌་ ''༡ ་ ་ ་ -
-
--
，，
-- ，
=
=
=
-*r，
*#
=
-， **
-•
-， ༣
-
，
，
，
=
=
*
བ
' t
" .༠༠༠ - 'ཀ43--
• །ཁཎ༡༡ ་ ”--
- ，
--
--
，。
-...--- -
-
• • • • -- • • • • - • -- -
-• • • • • •ཁ•r •
• ༠༠༠ - -
- ཁ • • • • • ༠༠༠ ༠ -- .-
• • • •
•
， - -- ，
• •
• •r-• • • •
-- • = = ཁཁཁས་་ ༧ ---- •。 ༔ ༔ ༔ ༔ 43ཁ་
ཀ་ -
་
- - -
-
，-
-
-
， ，
---
--... ... -... ... ་ - . ...
... -.....……….....……........….….…................……. ...……..… .. -... -... …...…....… ---…
. ....……..….....….
....
.......….
...…
.…
.…
…..….…….….....….…... -.
.. ..……......... ..…. ………...……. ... --、་ ་…
. -…
...…...…….…...
….... … -
-- -
-
：
་
་
་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 517
འཁྲུག་པ་ལ་སོགས་པ་མི་དགེ་བ་སྣ་ཚོགས་འབྱུང་བ་འགྱུར་རོ། ། ཆོས་དང་
ལྡན་པའི་ཀླུ་སྟོབས་ཆེ་བའི་ཚེ་འཛམ་བུ་གླིང་པ་རྣམས་ལ་སྲུང་བར་བྱེད། བདེ་
ལོ་ལེགས་ཤིང་ནད་མེད་པར་བྱེད། གཅེས་སྤྲས་སུ་བྱེད་ཅིང་དེས་
ཀ་ར་ན་དྷ་ཞེས་བྱ་བའི་བྱ་མེའི་མདོག་
ན་ལྷ་དང་ཀླུ་དང་མི་རྣམས་ཀྱི་བདེ་སྐྱིད་འཛམ་བུ་གླིང་པ་ལ་རག་ལས་ཤིང་།
འཛམ་བུ་གླིང་དུ་ནི་སངས་རྒྱས་རྣམས་བྱོན་པའི་གནས་ཡིན། ཚངས་པར་སྤྱོད་
པའི་གནས། སྐྱེ་འཆི་སེམས་པའི་གནས། དགེ་བ་བཅུའི་ལམ་དང་ལྡན་པའི་
གནས་ཡིན་པས་ལས་ཀྱི་ས་པ་ཞེས་བྱའོ། ། །
རྒྱ་མཚོའི་གཏིང་གི་ས་གཞི་རི་རབ་ཀྱི་གཏིང་། དཔག་ཚད་བརྒྱད་ཁྲི་
བཞི་སྟོང་གི་འོག་ན་ལྷ་མིན་གནས་པའི་ས་གཞི་རིམ་པ་བཞི་ཡོད་དེ། རེ་རེ་
ལའང་དཔག་ཚད་ཉི་ཁྲི་ཆིག་སྟོང་རེ་ཡོད་པའོ། ། དེ་དག་ལྷ་མིན་རྒྱལ་པོ་རེས་
དབང་བྱས་པའི་ལྷ་མིན་དཔག་ཏུ་མེད་དོ། ། དེ་ལ་ས་གཞི་དང་པོ་ལ་ལྷ་མ་ཡིན་
གྱི་དབང་པོ་སྒྲ་གཅན་གྱི་གནས་འོད་ཅན་ཞེས་བྱ་བ་རི་རབ་ལ་བརྟེན་པ། རིན་
པོ་ཆེ་སྣ་ཚོགས་ཀྱིས་བརྒྱན་པ། ས་གཞི་གསེར་བཙོ་མ་ལས་གྲུབ་པ། གསེར་གྱི་
ཁང་ཁྱིམ་བྱི་རུའི་ལྗོན་པས་མཛེས་པ། དྲིལ་བུ་གཡེར་ཁའི་དྲ་བ་ཅན་གྱི་ལྗོན་པ།
རོལ་མོ་དང་གླུ་དབྱངས་ཀྱིས་རབ་ཏུ་དགའ་བ། གསེར་གྱི་པདྨས་བརྒྱན་པའི་
མཚེའུ་ལ་གསེར་གྱི་ངང་མོ་དང་ཟལ་མོ་དང་ངུར་པས་མཛེས་པ། ལྷའི་བྱ་ལྟ་བུ་
རྨ་བྱ་ནོར་བུའི་མཆུ་ཅན་དགའ་ཞིང་འགྲོས་སྡུག་པ། རིན་པོ་ཆེ་དུ་མའི་མདོག་
ཅནནོ། ། ཁང་བཟང་གི་རྩེ་མོ་མཛེས་པར་བྱེད་པ་འབྲུག་གི་སྒྲ་ལྟ་བུའི་བྱའི་
ལྕོག་ཅན་མཐོང་ན་དགའ་བའི་བྱ་ཨན་ན་ཙུ་ལ་སོགས་ཞེས་བྱ་བ་མིག་ཟུར་མེད་
པ་མགོ་གཉིས་ཡོད་པ་ཞིག་མེ་ཏོག་གི་ཁུ་བས་མྱོས་པའི་སྐད་ཀྱི་གདངས་སྙན་པ།
ཅན་རྔ་སྒྲ་ལྟར་སྙན་པ་དང་། པུས་པ་ལྟ་མ་ཞེས་པའི་བྱ་སྤུ་སྡུག་སྤེལ་མ་ཅན་
གསེར་དང་བཻཌཱུརྱའི་ར་ཡོད་པ་དང་།
བརེ ད།



518 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནགས་ཁྲོད་ན་རྒྱུ་བ་དུ་མ་དག་གར་བྱེད་བཞིན་དུ་སྐད་སྙན་པོ་སྒྲོགས་པ་དག་
གིས་ཀུན་ཏུ་གང་ཞིང་མཛེས་པའོ། ། ཡང་དེ་ན་གསེར་གྱི་ནགས་ཚལ་དཔག་
ཚད་བརྒྱ་བརྒྱ་ཡོད་པ་བཞི་ཡོད་དེ། རྩེད་མོ་ཅན་ཞེས་བྱ་བ་དང་། རྒྱགས་པའི་
ཀུན་དགའ་ར་བ་དང་། ངང་པའི་གནས་དང་། ཁུ་བྱུག་གི་ཀུན་དགའ་ར་བ་
ཞེས་བྱའོ། ། དེ་དག་ན་ཤིང་ལྗོན་པ་མཛེས་ཤིང་ཡིད་དུ་འོང་བ་སུམ་སྟོང་ཡོད་
དེ། རྟག་ཏུ་མེ་ཏོག་རྒྱས་ཞེས་བྱ་བ་དང་། སྦྲང་རྩི་འཛག་དང་། དཔག་ཚད་
གཅིག་ཏུ་ངད་ལྡང་ཞེས་པ་ལ་སོགས་པའོ། ། དེ་དག་ཀྱང་ཁ་ཅིག་ནི་འཛམ་
བུའི་གླིང་ན་སྐྱེ་ལ། ཁ་ཅིག་ནི་སྒྲ་མི་སྙན་ལ་སོགས་པ་ན་སྐྱེའོ། ། དེ་ན་གནས་
པའི་རྒྱལ་པོ་སྒྲ་གཅན་ནི་འདོད་པའི་ཁམས་སུ་ཐམས་ཅད་པས་ཆེས་ལྷག་པའི་
གཟུགས་སྤྲུལ་ནུས་ལ། ལྷའི་གནས་སུ་འགྲོ་བའི་ཚེ་ན་རང་གི་ལུས་ལ་རྒྱན་སྣ་
ཚོགས་པ་ནོར་བུ་མཐོན་ཀ་དང་། མཐོན་ཀ་ཆེན་པོ་དང་། པདྨ་རཱ་ག་དང་།
གསེར་གྱི་རྒྱལ་པོ་ལྷམ་མེར་འདུག་པ་དང་། དམར་རྔའི་རྒྱལ་པོའམ་གོས་ཀྱི་
རྒྱལ་པོ་སྣ་ཚོགས་པས་བརྒྱན་ཏེ་འགྲོ་བར་བྱེད་དོ། ། སྒྲ་གཅན་དེ་ལ་བཙུན་མོ་
ཆེན་མོ་བཞི་ཡོད་དེ། ཡིད་བཞིན་མཛེས་ཞེས་བྱ་བ་དང་། སྤོས་ཀྱི་ངད་ལྡང་
དང༌། ནགས་ཚལ་མཛེས་དང་། བཀྲ་ཤིས་མའོ། ། དེ་དག་ལ་གཡོག་མོ་ཁྲག་
ཁྲིག་ཕྲག་བཅུ་གཉིས་ཀྱིས་བསྐོར་བ། དེའི་ཡུལ་གྱི་བདེ་བ་དང་འདོད་པའི་
ལོངས་སྤྱོད་ཀྱི་བདེ་བ་ནི་བརྗོད་པར་མི་ནུས་ཏེ། ཀུན་ནས་ཉོན་མོངས་པ་ཅན་
མི་རྟག་འགྱུར་བའི་ཆོས་ཅན་ཡིན་ནོ། ། ས་གཞི་དེའི་འོག་ན་ལྷ་མ་ཡིན་གྱི་
གནས་གཉིས་པ་ཟླ་བའི་ཕྲེང་བ་ཞེས་བྱ་བ་ཡོད་དོ། ། དེ་ན་གཉིས་ཤིང་རྩེ་བ་
ཞེས་བྱ་བའི་གྲོང་ཁྱེར་དཔག་ཚད་སྟོང་ཕྲག་བརྒྱད་ཡོད་པ། ཚལ་དང་ནགས་
ཚལ་དང་ལྟེང་ཀ་དང་པདྨའི་རྫིང་བུ་དང་འབབ་ཆུ་དང་གསེར་གྱི་རི་སུལ་དང་
གསེར་གྱི་བྲག་དང་བྱ་སྐྱིབས་དང་རི་དྭགས་དང་བྱ་སྡུག་གུ་དང་བཻཌཱུརྱའི་ས་གཞི་



...… ..….. བ་………་ ་ ་
་
་ ་ ་， -- ་ ་་.…
- - ་ , ， --
༠ ་ ་ ་མ་ ་ས་ ཡ .. .…… ...…་་་
པ
་ བ བ
་ ་ “-
་
་
་
་
..， ， ， ， ༈
.
-... .
༡༡ .
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 519
དང་གསིང་མ་དང་རིན་པོ་ཆེ་སྣ་བདུན་དང་། སྔ་མ་ལྟ་བུའི་ཤིང་ལྗོན་པ་དང་།
མེ་ཏོག་སྣ་ཚོགས་དང་བྱའི་སྒྲ་སྙན་པ་དང་རོལ་མོ་སྣ་ཚོགས་དང་སྐྱེ་བོའི་ཚོགས་
ཤིན་ཏུ་མང་པོས་གང་བར་གནས་སོ། ། གྲོང་ཁྱེར་དེ་རིན་པོ་ཆེ་བཞིའི་དབུས་
ན་གནས་ཏེ། སྒོ་སྣ་ཚོགས་དང་ཙནྡན་ས་མཆོག་གི་ལྗོན་ཤིང་བསིལ་ཞིང་དྲི་
ཞིམ་པོས་གང་བའོ། ། གྲང་བ་དང་ཚ་བའི་ཉམ་ང་མེད་ཅིང་སྐྱེ་བོས་གང་བའི་
དབུས་ན་ཀུན་མཐོང་ཞེས་བྱ་བའི་མཚོ་ཡོད་དེ། གཡུལ་འགྱེད་པའི་ཚེ་གོ་
མཚོན་སྣ་ཚོགས་ཐོགས་ནས་དེར་ལྟ་སྟེ་ཇི་ལྟར་འགྱུར་བ་ལེགས་པར་མཐོང་
ངོ་། ། ལྷ་མིན་སྐར་ཕྲེང་བ་དེ་རྣམས་ཀྱི་རྒྱལ་པོ་ནི་མགུལ་ཕྲེང་ཅན་ཞེས་པའམ་
བརྟན་པ་ཞེས་བྱ་སྟེ། དེས་ལྷ་རྣམས་གཞོམ་པའི་ཕྱིར་ཆོས་དང་མི་ལྡན་པའི་ཀླུ་
རྣམས་ལ། ཀྱེ་ལྷ་རྣམས་ཀྱི་སྟོབས་ནི་མི་ལ་རག་ལས་པ་ཡིན་གྱི། ཁྱེད་ཀྱིས་
འཛམ་བུའི་གླིང་པ་རྣམས་བརླག་པར་གྱིས་ཤིག་ཅེས་བསྒོ་བར་བྱེད་དོ། ། ཡང་
དེའི་འོག་ན་ལྷ་མ་ཡིན་གྱི་གནས་གསུམ་པ་གནས་བཟང་པོ་ཞེས་བྱ་བ་ཚལ་དང་
འབྱོར་པ་སྔ་མ་ལྟ་བུས་གང་བ་ཡོད་དེ། དེའི་དབུས་ན་གྲོང་ཁྱེར་བཟང་པོ་ཞེས་
བྱབ་དཔག་ཚད་སྟོང་ཕྲག་བརྒྱད་ཡོད་པ་ན། ལྷ་མིན་དབང་བོ་མེ་ཏོག་ཕྲེང་
ཞེས་བྱ་བ་ལྷ་མིན་རྩེ་བའི་གྲོགས་པོ་རྣམས་ཀྱིས་བསྐོར་ཏེ། སྔ་མ་ལྟ་བུའི་འདོད་
ཡོན་ལ་སྤྱོད་ཅིང་། དུས་ཚིགས་དྲུག་ཡོད་པའི། ཚལ་བཞིར་འཇུག་པར་བྱེད་
དེ། དྲིལ་བུ་ཨེར་ཁའི་ཚལ་ཞེས་བྱ་བ་དང༌། རྟག་ཏུ་སྒྲ་སྙན་འབྱིན་པ་དང་།
གསེར་གྱི་ཕྲེང་བ་ཅན་ཞེས་པ་དང་། མེའི་ཕྲེང་བ་ཅན་ན་མེ་ལྟ་བུའི་ཤིང་ཏོག་
འདྲེས་པའི་ཚལ་ན་སྣ་ཚོགས་འཇོམས་པའི་འདོད་པས་རྩེ་དགའ་ཀུན་ཏུ་བསྟེན་
པར་བྱེད་དོ། ། ཡང་དེ་དག་གི་འོག་ན་ལྷ་མ་ཡིན་གྱི་གནས་བཞི་པ་མི་གཡོ་བ་
ཞེས་བྱ་བ་ནགས་ཚལ་གྱི་དགའ་བ་ལ་སོགས་པ་སྔ་མ་དག་གིས་ཀྱང་ཆེས་ལྷག་
པའི་དབུས་ན། གྲོང་ཁྱེར་ཆེན་པོ་མཛེས་པ་ཞེས་བྱ་བ་དཔག་ཚད་སྟོང་ཕྲག་
༡ ༡༡ ། ས
་ ༡
- ，
..
...
，
༡ ，，
， ，，་
，
.
.
.....



520
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བརྒྱད་པ། སྔ་མ་ལྟ་བུའི་རྒྱན་གྱིས་མཛེས་པ། ལྷ་མ་ཡིན་གྱི་དབང་པོ་ཐག་
བཟངས་རིས་ས་རབ་རྒོད་ཅེས་བྱ་བ་གནས་སོ། ། དེའི་སྐྱེ་བོ་རྣམས་ནི་ལྷ་མིན་
ཀུན་སྤྲོ་ཞེས་བྱ་བ་སྟེ། ཤིན་ཏུ་བདེ་ཞིང་བརྟན་པ་མཐུ་དང་རྫུ་འཕྲུལ་ཆེ་ཞིང་
གང་གིས་འཇིགས་པ་མེད་བརྩོན་འགྲུས་ཀྱིས་རབ་ཏུ་རྒྱགས་པའོ། ། དེ་དག་
པས་དེའི་གཙོ་བོ་རབ་སྤྲོ་ཉིད་མཐུ་ཆེ་ཞིང་། དེ་དག་ཡུལ་གྱི་སྲེད་པ་སྣ་ཚོགས་
ལ་ཆགས་པ། པདྨའི་རྫིང་དང་ལྟེང་ཀ་བྱ་སྣ་ཚོགས་ལ་སོགས་པའི་ལོངས་སྤྱོད་
འགྲན་ཟླ་དང་བྲལ་བ་ནམ་མཁའ་གཉིས་པ་ལྟ་བུའོ། ། འདིར་ཚིགས་སུ་བཅད་
པ། བྱེད་ཀུན་སེམས་ལ་རག་ལས་ཤིང་། ། འབྲས་བུ་སེམས་ལ་རག་ལས་
མཐོང་། ། ཇི་ལྟར་སེམས་ནི་སྣ་ཚོགས་ལྟར། ། དེ་ལྟ་བུར་ནི་འབྲས་བུའང་
མཐོང་། ། འཇིག་རྟེན་སྲིད་གསུམ་རྗེས་འགྲོ་འདི། ། ཐམས་ཅད་སེམས་ཀྱིས་
སྣ་ཚོགས་བྲིས། ། སེམས་ཀྱི་དབང་དུ་མ་གྱུར་གང་། ། དེ་ཡི་གནས་ནི་གང་
ཡང་མེད། ། ཡིད་ནི་ཐར་དང་བཅིངས་པ་ཡི། ། གཞི་གཉིས་ཀྱི་ནི་རྒྱུད་གྱུར་
ཏོ། ། དགེ་བ་ཡིས་ནི་སྐྱེ་བོ་གྲོལ། ། མི་དགེས་མྱུར་དུ་འཆིང་བར་བྱེད། ། དེ་
ལྟར་ སེམས་ ཅན་ སེམས་ ཀྱི་དབང་། ། སྲིད་ གསུམ་ དག་ནི་འཁྱམས་པར་
འགྱུར། ། དེ་ལྟར་རྒྱུ་ཚོགས་དང་བསྟུན་པའི་གནས་སྣ་ཚོགས་སུ་སྣང་ངོ༌། །
དེ་དག་ན་གནས་པ་ཐམས་ཅད་ཀྱང་ཕན་ཚུན་ཡིད་ཅུང་ཟད་ཀྱང་འཁྲུག་པར་མི་
བྱེད་པ། ཡིད་སྤྲོ་ཞིང་དགའ་བ། དབང་པོའི་བཀའ་བཞིན་ཉན་པ། བུད་
མེད་ཆ་བྱད་མཛེས་པ་སྣ་ཚོགས་ཀྱིས་བསྐོར་བའོ། ། དེ་ཐམས་ཅད་ནི་མ་དག་
པའི་སྦྱིན་པ་དྲི་མ་ཅན་གྱིས་བསྒྲུབས་པའི་འབྲས་བུ་ཡིན་ནོ། །
༈ ཡང་སྦྱིན་པ་དྲི་མ་མེད་པ་བྱིན་ཞིང་སྐྱོན་མེད་པའི་ཚུལ་ ཁྲིམས་
བསྲུངས་པའི་གནས་སྐབས་ཀྱི་འབྲས་བུ་ལྷའི་བདེ་བ་ཅུང་ཟད་བཤད་དོ། ། རི་
རབ་ཀྱི་སྟེང་ན་ལྷ་སྤྱིའི་གྲོང་ཁྱེར་བལྟ་ན་སྡུག་གོ། ། དེའི་ལྷོ་ནུབ་ན་མདུན་ས་



， , , '' '', ， དད
༥. ： .……,
་་ ་ ：
, ,,་
， ， ， ， ， ， , ，
， ，
， ， ，
， ，
་ , , , ,
་. ... - --- ་་་ ད
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 521
ཆོས་བཟང་ཞེས་བྱ་བ་བརྒྱ་བྱིན་གྱི་གནས་ཡོད་དེ། དཔག་ཚད་ལྔ་བརྒྱ་པ། ཁ་
ཁྱེར་བིཌཱུརྱ་ལས་བྱས་ཤིང་། བྱེ་རུའི་ཀ་བ་ལ་ཤེལ་གྱི་ལན་ཀན་ཡོད་པ། གསེར་
བཙོ་མའི་རྩིག་པ་ལ་རྡོ་རྗེས་བསྡམས་ཤིང་། པདྨ་རཱ་ག་དང་ཨིནྡྲ་རྙིལ་གྱིས་སྤྲས་
པའི་ཁྲི་ཡོད་པ། རིན་པོ་ཆེ་སྣ་ཚོགས་སྤེལ་བའི་པདྨོས་ཁེབས་པའི་རྫིང་བུ་དང་།
དེའི་བར་བར་དག་རིན་པོ་ཆེའི་བྱ་ལས་མཐོན་ཀ་ལ་པདྨ་རཱ་གའི་མཆུ་ཡོད་པ་
བཻཌཱུརྱའི་སྒྲོ་གཤོག་ཅན་ཁ་དོག་དུ་མ་སྤེལ་བའི་མདོག་བཀྲ་བ་ཡོད་དོ། ། ཡང་
པདེ་དག་ལ་བཻཌཱུརྱའི་བུང་བས་བརྒྱན་པའི་རྫིང་བུ་བཅུ་བཅུ་ཡོད་པ། དེ་ལ་
སྐྱེས་པ་པདྨོ་ཡང་དངུལ་གྱི་སྡོང་བུ་ལ་གསེར་གྱི་ཟེ་བ་ཅན་བཻཌཱུརྱའི་འདབ་མ་
ཡོད་པ་དང་། འདམ་རྫབ་མེད་པ་ལས་སྐྱེས་པའི་པདྨ་རིན་པོ་ཆེ་མི་འདྲ་བ་དུ་
མའི་སྤེལ་ལུགས་ཐ་དད་པ་ཅན། དེ་དག་གི་གསེབ་ན་བྱ་སྣ་ཚོགས་ཅན་ནོ། །
དེ་ལྟ་བུའི་རྫོང་ལ་ལྷའི་དབང་པོ་བརྒྱ་བྱིན་ཡང་ལྷ་མོ་མཛེས་ཤིང་ཡིད་དུ་འོང་བ་
དག་བྱེ་བ་ཕྲག་དགུ་བཅུ་རྩ་དགུས་བསྐོར་བ་རྫིང་བུར་རྩེ་བ། ཁོར་ཡུག་ཅེས་བྱ་
བའི་བྱ་གསེར་གྱི་མདོག་ཅན་མཆུ་ལ་མེ་ཏོག་གི་ཕྲེང་བ་འཕྱང་བ་བདག་གིས་
རྫིང་བུའི་མཐའ་སྐོར་ནས་སྒྲ་སྙན་པ་དང་། བསྡེབས་པའི་གར་རྩེ་བར་བྱེད་
དོ། ། རྫིང་དེ་དག་གི་འོག་གཞི་ནི་བྱེ་མ་བརྡལ་བ་ལྟ་བུའི་མུ་ཏིག་གི་ཕྱེ་མས་ཀུན་
ནས་བསྐོར་བའོ། ། ཡང་ཆོས་བཟང་དེའི་ཕྱོགས་བཞི་ན་ཚལ་པོ་བཞི་སྟེ།
བུད་མེད་དགའ་བ་ཞེས་བྱ་བའི་ཚལ་དང་། ཀུན་དགའ་དང་། དཔེ་མེད་དང་།
བཀྲ་བ་ཞེས་བྱའོ། ། དེ་དག་ན་གནས་པའི་དཔག་བསམ་ཤིང་ལས་མེ་ཏོག་ལེན་
པ། ལག་པས་སྟོབས་པའི་སར་སྡོང་བུ་འདུད་པར་བྱེད་པ། བཏང་བ་ན་སླར་
འགྲོ་བར་བྱེད་དོ། ། དེ་དག་ལས་ཁ་དོག་དང་དྲི་མི་འདྲ་བ་དུ་མ་བྱུང་སྟེ་དགའ་
བར་བྱེད་ལ། ཟས་དང་གོས་དང་རྒྱུན་ཇི་ལྟར་མཛེས་པ་དག་འབྱུང་བ་ཡོད་
དོ། ། ཡང་ཚལ་དེ་ན་རིན་པོ་ཆེ་སྣ་ཚོགས་ལས་གྲུབ་པའི་ཁྱིམ་ཁང་བཟང་རྒྱལ་
་ ་ ་
, , ༈ ་
,
， ， ， ， ， ，
，, ཟ
་
་
་
་ ་ ་ ་ ་ ་
ད ་ བ ， ， ， ， -- ་
-
，
༡༡༡ ཁ*-- #
ཆi= ༠ ཙི •



522 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བ་མཆོག་འགྲོ་ཞེས་བྱ་བ་ཀ་བ་སྟོང་གིས་བཏེགས་པ། རྒྱན་སྣ་ཚོགས་ཀྱིས་
བརྒྱན་པ། གཞའ་ལྟ་བུའི་རྣམ་པ་ཅན་དག་ན་ལྷ་མོ་དག་གིས་གླུ་དང་གར་དང་།
བྱསྣ་ཚོགས་ཀྱི་སྐད་དང་སིལ་སྙན་དང་པི་ཝཾ་རྣམས་བསྡེབས་པའི་གླུ་ལྔ་ལྡན་
དག་ལེན་པར་བྱེད། རེས་འགའ་ནི་རི་རྩེ་དག་ལ་རྩེ་བར་བྱེད་དེ་རི་རྣམས་ཀྱང་
བཟའ་བཏུང་དང་འདོད་ཡོན་ཐམས་ཅད་ཀྱིས་གང་བ་ཡིན་ལ། ར་རོ་བའི་
སྐྱོན་དང་བྲལ་བའི་བཏུང་བ་དག་འཐུང་ངོ་། ། དེ་འཐུངས་པ་ན་ལ་ལ་དག་ནི་
རབ་ཏུ་དགའ་བའི་སེམས་སུ་འགྱུར་ལ། རེས་འགའ་ནི་རི་གཞན་གྱིས་བར་
ཆོད་པའི་ཚལ་ཐམས་ཅད་ཀྱང་མཐོང་བར་བྱེད་དོ། ། ལ་ལ་དག་ལ་ནི་གཟུགས་
དང་ཁ་དོག་རྒྱས་ཤིང་སྟོབས་བརྒྱ་འགྱུར་དུ་འགྱུར་རོ། ། དེ་ལྟར་ཟས་ཞིམ་པོ་
ཟོས་པ་ན་རང་རང་གི་ལས་ཀྱི་སྟོབས་ཀྱིས་བྲོ་བ་རབ་འབྲིང་གསུམ་དུ་མྱོང་
ངོ་། ། ཡང་བིཌཱུརྱའི་པི་ཝཾ་ལ་གསེར་གྱིས་རྒྱུད་བྱས་པ་ལས་སྒྲ་སྙན་པོ་དང་།
རྔ་དག་ལས་བྱུང་བའི་སྒྲ་དང་། སྨྱུག་མའི་ནང་ནས་འདྲེན་པའི་སྦུ་གུ་ཅན་དག་
བླངས་ནས་བསྡེབས་པའི་རྩེད་མོ་བྱེད་དོ། ། ཡང་དེ་ལྟ་བུའི་ཚལ་དག་ཏུ་བརྒྱ་
བྱིན་ལྷའི་བུ་མོ་འབུམ་གྱིས་བསྐོར་བདེ་འགྲོ་བ་ན་བཻཌཱུརྱའི་ཤིང་ལ་གསེར་གྱི་དྲིལ་
བུ་གཡེར་ཁ་འཕྱང་བ་བརྒྱད་ཁྲི་བཞི་སྟོང་འགྲོ་སྟེ། ཁ་ཅིག་ནི་ས་ལ་འགྲོ། ཁ་
ཅིག་ནི་མཁའ་ལ་འགྲོའོ། ། དེ་ལྟར་འགྲོ་བ་བརྒྱ་བྱིན་ཉི་མ་བརྒྱ་པས་ལྷག་པའི་
གཟི་བརྗིད་འབར་བ་བདེ་སོགས་མ་དང་ལྷན་དུ་འགྲོའོ། ། ཚལ་དེར་འཇུག་
པའི་ཐོག་མ་ན་ས་གཞི་དང་ཤིང་དང་བྱ་ལ་སོགས་པའི་དངོས་པོ་ཐམས་ཅད་
དངུལ་དུ་ཡོད་དེ། ། དེའི་འོད་དང་ལྷའི་ཁ་དོག་དང་རྒྱན་སྣ་ཚོགས་ཀྱི་འོད་
འདྲེས་པས་ནམ་མཁའ་ཐམས་ཅད་ཀྱང་གཞའ་འཁྱིལ་བའི་རྣམ་པར་འགྱུར་
རོ། ། ཡང་གསེར་མདོག་ཅན་གྱི་ཚལ་ན་མི་ལྔ་གཞིབས་པ་ཙམ་གྱི་ཤིང་ཏོག་
སྦྲང་རྩིའི་རོ་ཅན། དྲི་ཞིམ་པ། གང་གིས་ཟོས་པ་དྲེགས་པ་སྐྱེ་བ་ཅན་ཡོད་དེ།



--
-
-
---
-
-
-
-
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 523
དེ་གླང་པོ་ཆེ་དག་གིས་ཟོས་ནས་འགྱིངས་ཤིང་འགྲོ་བ་དང་། སིལ་སྙན་ལྔ་ལྡན་
དང་བསྡེབས་པའི་གར་བྱེད་དོ། ། དེ་ལྟར་ལྷའི་དབང་པོ་བརྒྱ་བྱིན་ནི་དེ་ལྟ་
བུའི་གནས་ཉམས་དགའ་བ་སུམ་ཅུ་རྩ་གསུམ་ལ་མངའ་བསྒྱུར་ཞིང་། མར་
རྒྱལ་ཆེན་རིགས་བཞིའི་གནས་ལ་དབང་བྱེད་དོ། ། དེ་ལྟ་བུའི་ལྷའི་གནས་དང་
ལྷ་མོ་དག་ལ་སྒྲ་གཅན་རབ་ཏུ་ཆགས་ཏེ། རིན་པོ་ཆེ་སྣ་ཚོགས་ཀྱིས་བརྒྱན་ནས་
ས་འོག་ནས་ཐོན་ཏེ་ལྷའི་གནས་ལ་གཟུགས་རི་རབ་ཙམ་གྱིས་རི་རབ་ལ་ལག་
པས་ནོམ་ཞིང་ལྟ་བར་བྱེད་དོ། ། དེའི་ཚེ་འཛམ་བུ་གླིང་པ་ཆོས་དང་མི་ལྡན་ན་
རྒྱལ་ཆེན་རིགས་བཞིའི་ལྷ་རྣམས་སྟོབས་ཆུང་ཞིང་སྐྲག་པར་འགྱུར་ཏེ། འདི་
ལྟར་སེངྒེ་མོའི་བུ་སྒྲ་གཅན་ནི་བདག་ཅག་བསད་པའི་ཕྱིར་བརྟུལ་ཏེ་བྱུང་ངོ་ཞེས་
ཟེར་རོ། ། ཡང་འཛམ་བུའི་གླིང་པ་ཆོས་དང་ལྡན་ཞིང་དགེ་བཅུ་སྤྱོད་ན་ནི་ལྷ་
རྣམས་མཐུ་ཆེ་སྟེ། རིན་པོ་ཆེ་སྣ་ཚོགས་ཀྱིས་བརྒྱན་ཅིང་། མཚོན་ཆའི་ཆར་
འབེབས་ཧ་ཧ་ཞེས་བྱ་བའི་སྒྲ་དང་བཅས་པས་རི་རབ་ཀྱི་ཁོང་གསེང་དུ་སྒྲ་
གཅན་གང་དུ་འདུག་པ་དེར་རྒྱུག་གོ། ། མི་འཐབ་པའི་དུས་སུ་རི་རབ་ཀྱི་ངོས་
ལ་འདུག་པ་ན། ཉི་མའི་འོད་ཀྱིས་སྒྲ་གཅན་གྱི་མིག་ལ་ཕོག་དུས་ལག་པས་
བསྒྲིབས་པ་ན་རྟོག་གེ་བ་དག་གཟས་བཟུང་ངོ་ཞེས་སྨྲའོ། ། དེ་བརྒྱ་བྱིན་གྱིས་
མཐོང་ནས་ལྷ་རྣམས་ལ་ངའི་ཤིང་རྟ་སྔོན་དུ་ཐོངས་ལ་སྒྲ་གཅན་འདི་ཟློག་ཅིག་
ཅེས་སྨྲའོ། ། དེ་མཐོང་ནས་རང་གི་གནས་སུ་འབྲོས་སོ། ། དེ་བཞིན་དུ་ཟླ་
བའི་འོད་ཀྱང་སྒྲིབ་བོ། ། ཡང་ལྷ་མ་ཡིན་སྐར་ཕྲེང་བ་དག་ཆ་འདོད་ནས་མཚོ་
ལལྟས་པའི་ཚེ། གཡུལ་ཕམ་པར་མཐོང་ན་ལོ་བརྒྱ་བསྡད་ནས། ཡང་ཆ་སྟེ།
ཆོས་དང་མི་ལྡན་པའི་ཀླུ་དག་ལ། ཁྱེད་དང་ནོར་རྒྱས་ཀྱི་བུ་ལ་སོགས་པ་དགྲར་
གྱུར་པ་ལྟར་ངེད་དང་ལྷ་རྣམས་ཀྱང་དགྲ་ཡིན་གྱི། ལྷ་དེ་དག་གི་བདེ་སྐྱིད་ཀྱང་
འཛམ་བུ་གླིང་པ་ལ་རག་ལས་པ་ཡིན་གྱི། ཁྱེད་ཀྱིས་འཛམ་གླིང་པ་ལ་གནོད་



524 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པར་གྱིས་ཤིག དེ་ནས་རང་རྒྱལ་བར་འགྱུར་རོ་ཞེས་བསྐུལ་བས་ཀླུ་དེ་དག་
དགའ་ནས་དཔག་ཚད་སུམ་བརྒྱའི་ཆུ་གཡོ་བར་བྱེད་དོ། ། དེའི་དུས་སུ་ས་གཡོ་
བ་རྟོག་གེ་བ་དག་ཟེར་རོ། ། དེ་ལྟར་གནོད་པ་བྱས་པའི་ཚེ་ཆོས་དང་ལྡན་ན་ནི་
གནོད་པར་མི་ནུས་ལ། མི་ལྡན་ན་ནི་དེ་དག་སྟོབས་ཆེར་འགྱུར་བས། ས་བླའི་
ལྷརྣམས་ཀྱིས་རིག་ནས་བར་སྣང་གི་གནོད་སྦྱིན་དང་ཆོས་ལྡན་གྱི་ཀླུ་ལ་སྒྲོན་
ནོ། ། དེ་ལྟར་བར་སྣང་གི་གནོད་སྦྱིན་རྣམས་ཁྲོས་པའི་ཁ་རླངས་དབྱུང་ཞིང་།
རྒྱལ་ཆེན་བཞིའི་ལྷ་རྣམས་ལ་སྒྲོན་ཏེ། ལྷ་མ་ཡིན་དང་ཀླུ་སྡིག་ཅན་དག་གིས་
ཆོས་ཀྱི་རྗེས་སུ་འཇུག་པ་རྣམས་མ་རུངས་པར་བྱེད་ཀྱི་རྒྱུགས་ཤིག་ཅེས་སྨྲ་ཞིང་།
གནོད་སྦྱིན་མཐུ་ཆེ་བ་བརྒྱ་རྩ་གཅིག་གྱེན་དུ་འགྲོ་བ་རྟོག་གེ་བདག་གིས་མཐོང་
སྟེ་སྔར་བཞིན་ནོ། ། དེར་རྒྱལ་ཆེན་རིགས་བཞི་པ་དག་ན་རེ། འདི་ལྟར་ལྷའི་
ཕྱོགས་དག་ནི་འཕེལ། ལྷ་མ་ཡིན་དག་འགྲིབ་པར་འགྱུར་ཏེ། འདི་ལྟར་
འཛམ་བུ་གླིང་ན་ཆོས་དང་ལྡན་ཞིང་ཆོས་ཀྱི་རྗེས་སུ་འཇུག་པའི་མི། ཕར་
འཛིན་པ་དང་། མར་འཛིན་པ་དང་། དགེ་སྦྱོང་དང་བྲམ་ཟེར་འཛིན་པ།
སྡོམ་པ་བླངས་པ། རིགས་ཀྱི་རྒན་རབས་ལ་གུས་པ་དང་། དཀོན་མཆོག་
གསུམ་ལ་མཆོད་པ་དག་ཡོད་པས་བདག་ཅག་རྣམས་རྒྱལ་བར་འགྱུར་གྱི་མ་
འཇིགས་ཤིག་ཅེས་སྨྲའོ། ། དེར་དེ་དག་དགའ་ཞིང་རབ་ཏུ་སྤྲོ་བ་དང་བཅས་
པས་ཀླུ་རྣམས་ལ་སྨྲར་འགྲོ་བའི་ལུས་རབ་ཏུ་འབར། མཚོར་འགྲོ་བ་ན་ཉིན་མོ་
ཉི་མས་མི་སྣང་ཞིང་། མཚན་མོ་འགྲོ་བ་སྣང་བ་ན་རྟོག་གེ་བ་དག་སྐར་མདའ་
ལྟུང་ངོ་ཞེས་སྨྲའོ། ། ཡང་ལྷ་རྣམས་ཀྱི་གཞལ་མེད་ཁང་ནམ་མཁའ་དྲུད་པའི་མེ་
བྱུང་བའང་ཡོད་དོ། ། དེ་ནས་ཆོས་དང་ལྡན་པའི་ཀླུ་རྣམས་འདི་ལྷར་ལྷ་མ་
ཡིན་དག་མཚོ་ཀུན་མཐོང་ལ་ལྟའོ་ཞེས་སྨྲས་སོ། ། དེ་དག་ན་རེ། འདི་ལྟར་
ཆོས་དང་མི་ ལྡན་ པའི་ ཀླུ་དག་ངེད་ཀྱིས་བཟློག་ ཅིང་ ཆད་ པས་ བཅད་ ལ།



ནས་འཐབ་བའི་གཡུལ་ཤོམ་པ་ན།
རྟོག་གེ་བ་སྨྲའོ། ། ཡང་ལྷ་མ་ཡིན་གྱི་དབང་པོ་བརྟན་པས་ལྷ་མ་ཡིན་མེ་ཏོག་
སྟོབས་ཆུང་སྟེ་རང་གི་གནས་སུ་འབྲོས་སོ། ། དེའི་སྐད་ལ་གནམ་གྲུམ་མོ་ཞེས་
སྒྲ་གཅན་ནི་དུད་འགྲོར་གཏོགས་པས་སྙིང་
སྒྲིབ་པར་བྱེད་དོ། ། རི་རབ་ལ་ནོམ་པར་བྱེད་དོ། ། དེ་ལྷ་རྣམས་ཀྱིས་མཐོང་
ཁྲོས་བཞིན་དུ་སྐད་དྲག་པོ་འབྱིན་ཞིང་། ཕོ་བྲང་འོད་ཅན་ནས་འཐོན་ཏེ་ཉི་ཟླ་
ངལ་སོས་པར་བྱེད་དོ། ། དེར་ལྷ་མིན་དེ་དག་གིས་སྒྲ་གཅན་བསྐུལ་བས་དེའང་
ཡིད་དགའ་སྟེ་རང་རང་གི་སྐྱེད་མོས་ཚལ་ཉམས་དགའ་བ་རྣམས་སུ་ལོག་ནས་
ལྷའི་དབང་པོ་དང་བཅས་པ་གཞོམ་པར་བྱའོ་ཞེས་ཟེར་རོ། ། དེར་སྔ་མ་རྣམས་
སྨྲས་སོ། ། དེ་ན་རེ། ཁྱེད་རྣམས་མ་འཇིགས་ཤིག ངས་ཡུན་མི་རིང་བར་
ཀྱིས་ལྷ་རྣམས་ཐུབ་པར་མ་གྱུར་གྱི། ཁྱེད་ཀྱིས་ནན་ཏན་མཛད་དུ་གསོལ་ཅེས་
གནག་བཞིན་རང་གི་གནས་སུ་དོང་སྟེ། སྒྲ་གཅན་ལ་སྐྱེ་བདག་ཅག་རྣམས་
སྨྲའོ། ། ཆོས་དང་མི་ལྡན་པ་དག་ཕམ་ན་ལྷ་མ་ཡིན་མགུལ་ཕྲེང་བ་དག་ངོ༌
ངོ༌། ། ཕམ་ན་མི་དགེ་བ་འབྱུང་ངོ༌། ། རྟོག་གེ་བ་དག་སྔར་ གྱི་ལྟས་སུ་
ན་ཕམ་མོ། ། རྒྱལ་ན་འཛམ་བུའི་གླིང་དུ་ལོ་ལེགས་པ་ལ་སོགས་པ་འབྱུང་
བུའི་གླིང་ན་ཆོས་དང་ལྡན་ན་ནི་ནོར་རྒྱས་ཀྱི་བུ་ལ་སོགས་པ་རྒྱལ་ལོ། ། མི་ལྡན་
ནས་གཡུལ་འགྱེད་དོ། ། དེར་ཕན་ཚུན་གློག་གི་ཆར་མང་པོ་བྱུང་བ་ན་འཛམ་
པས་ཁྱེད་གཞོམ་པའི་ཕྱིར་འོངས་སོ་ཞེས་སྨྲའོ། ། དེར་དེ་དག་གིས་ཀྱང་ཐོས་
དང་མི་ལྡན་ཞིང་ཆོས་ཀྱི་རྗེས་སུ་མི་འཇུག་པ་ཡིན། ངེད་དེ་ལས་ལྡོག་པ་ཡིན་
ལྡན་པའི་ཀླུ་ལ་གཡུལ་འགྱེད་པའི་ཕྱིར་སོང་ནས། འདི་སྐད་དུ། ཁྱེད་ནི་ཆོས་
སྨྲས་སོ། ། དེ་ནས་ཀླུ་དེ་དག་དང་བར་སྣང་གི་གནོད་སྦྱིན་དག་ཆོས་དང་མི་
མེད་པ་བྱས་ལ་བདེ་བར་བྱའོ། ། ཆོས་སྤྱོད་པ་དག་གི་གྲོགས་བྱའོ། ། ཞེས་
འཛམ་བུ་གླིང་པ་རྣམས་ལོ་ལེགས་པར་བྱའོ། ། ཆར་དང་རླུང་དང་ངན་པ་དག་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 525
བས་ …….…….… ..པ
་ ་ ་.…………...་ས ད ་ ་ ་ ་ ་ ་ ་...……. ….
.……
---- ……. ..……….-བ ས
་ ་ད་བ་ ་ -----… .….་ ་ ་. ...
，
..་， ,་ དབང༌ -
ད།་་ ,，， ， ， ， ， ས ས 4
，
，
༈
" །།།བ
་ ་ : ， ， - - -， ， ， ， ， ， ， །
།
བ་
།།
，， ༔
， ，
" ་་་ ་་” ་་་" ， ，
， ， ， ,
༡



526
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕྲེང་ཅན་ཕོ་ཉ་བ་བཏང་སྟེ། འདི་ལྟར་འཛམ་བུ་གླིང་པ་ཆོས་དང་ལྡན་པས་ལྷ་
རྣམས་སྟོབས་ཆེ་ཞིང་རྒྱལ་བར་འགྱུར་གྱི། བདག་ཅག་ཀླུ་དང་བཅས་པས་ཆོས་
བྱེད་པ་རྣམས་ལ་བར་ཆད་བྱ་བའི་ཕྱིར་འབད་པར་བྱའོ་ཞེས་གྲོས་སུ་བྱས་ནས།
རྒྱན་དང་ གོ་མཚོན་དང་བཅས་ པ་ཆོས་ དང་མི་ ལྡན་ པའི་ཀླུ་རྣམས་ ཅན་
འགྲོའོ། ། དེ་ལྟར་འོང་བ་དག་ནོར་རྒྱས་ཀྱི་བུ་ལ་སོགས་པས་ཚོར་ཏེ་ཀླུ་བྱེ་བ་
ཕྲག་དུ་མ་དང་བཅས་པ་རྒྱ་མཚོའི་དབུས་ནས་འཐོན་ཏེ། ལུས་གློག་གི་ཕྲེང་བ་
ལྟར་འབར་ཞིང་འཁྲུགས་པས་གློག་དང་མེའི་ཆར་དྲག་པོ་འབེབས་ཤིང་། རྒྱ་
མཚོའི་དབུས་སུ་གཡུལ་ཆེན་པོ་འགྱེད་པར་བྱེད་དོ། ། དེའི་ཚེ་འཛམ་བུའི་གླིང་
པ་ཆོས་དང་ལྡན་ན་ནི་ནོར་རྒྱས་ཀྱི་བུ་ལ་སོགས་པ་རྒྱལ་ལོ། ། ཆོས་དང་མི་ལྡན་
ན་དེ་དག་ཕ་མ་ནས། ཀུན་ཏུ་རྒྱུའི་ལྷ་རྣམས་ལ། ཀྱེ་གྲོགས་པོ་དག་འདི་ལྟར་
ལྷ་མ་ཡིན་བཟློག་ཐབས་ལ་འབོད་ཅིག་ཅེས་སྨྲས་སོ། ། དེར་དེ་དག་ཁྲོས་པས་
གདུངས་པའི་ཁ་རླངས་འབྱིན་ཅིང་། རྒྱལ་ཆེན་བཞིའི་ལྷ་རྣམས་ལ་འདི་ལྟར་
ཆོས་དང་ལྡན་པའི་ཀླུ་རྣམས་ཕམ་མོ། ། ལྷ་མ་ཡིན་སྟོབས་ཆེའོ། ། གཡུལ་ཤོམ་
པ་ལ་འབོད་ཅིག་ཅེས་སྨྲས་སོ། ། དེར་འཇིག་རྟེན་སྐྱོང་བ་བཞི་པོ་དག་རྔ་བོ་ཆེ་
ཐོགས་ནས་ཕྱོགས་ཀུན་ཏུ་རྒྱུག་ཅིང་འདི་སྐད་ཅེས། ཆོས་ལུགས་རྒྱལ་བར་གྱུར་
ཅིག ཆོས་མིན་རྒྱལ་བར་མ་གྱུར། བདེན་པ་རྒྱལ་བར་གྱུར་ཅིག བརྫུན་པ་
རྒྱལ་བར་མ་གྱུར་ཅིག ལྷ་རྣམས་རྒྱལ་བ་གྱུར་ཅིག ལྷ་མིན་རྒྱལ་བར་མ་གྱུར་
ཅིག སྣང་བ་རྒྱལ་བ་གྱུར་ཅིག མུན་པ་རྒྱུ་ལ་བར་མ་གྱུར་ཅིག སྦྱིན་པ་རྒྱལ་
བ་གྱུར་ཅིག འཇུངས་པ་རྒྱ་བར་མ་གྱུར་ཅིག ཚུལ་ཁྲིམས་རྒྱལ་བ་གྱུར་ཅིག
གསོད་པ་རྒྱལ་བ་མ་གྱུར་ཅིག སངས་རྒྱས་རྒྱལ་བ་གྱུར་ཅིག མུ་སྟེགས་རྒྱལ་
བར་མ་གྱུར་ཅིག བརྟན་པ་རྒྱལ་བ་གྱུར་ཅིག གཡོ་བ་རྒྱལ་བར་མ་གྱུར་ཅིག
ཆོས་བཞིན་རྒྱལ་བ་གྱུར་ཅིག དོར་རྒྱུ་རྒྱལ་བར་མ་གྱུར་ཅིག སྙིང་རྗེ་རྒྱལ་བ་



བྲམ་ཟེ་དང་རིགས་ཀྱི་རྒན་རབས་སུ་འཛིན་ནམ། ཕ་མ་ལ་གུས་པར་བྱེད་དམ།
དཀོན་མཆོག་གསུམ་ལ་དད་དམ། དགེ་སྦྱོང་ལ་དགེ་སྦྱོང་དུ་འཛིན་ནམ།
བསྒོ་སྟེ། ཁྱེད་འདི་ལྟར་འཛམ་བུའི་གླིང་དུ་རྒྱུགས་ལ་འཛམ་བུའི་གླིང་པ་དག་
སྨྲའོ། ། དེ་ལྟར་བརྒྱུད་པ་བརྒྱ་བྱིན་གྱིས་ཐོས་ནས་འཇིག་རྟེན་སྐྱོང་བ་བཞི་ལ་
སྦྱིན་རྣམས་ཀྱིས་ཐོས་ནས་རྒྱལ་ཆེན་བཞི་དང་ཕྲེང་ཐོགས་པ་ནས་རིམ་པ་བཞིན་
འབྲུ་ཐམས་ཅད་མ་རུང་བར་བྱེད་པའི་ཆར་ཕོབ་ཅིག་ཅེས་བསྒོ་བ་ན། གནོད་
དག་ཁ་ཟས་ལ་བརྟེན་པ་ཡིན་གྱི། དེ་དག་གི་ལོ་ཐོག་ཐམས་ཅད་དབྲོག་པ་དང་།
དེར་ཡང་ཆོས་དང་མི་ལྡན་པའི་ཀླུ་རྣམས་ལ་ཁྱེད་འཛམ་བུ་གླིང་དུ་རྒྱུགས་ལ་དེ་
ལྡན་ན་ནི་འབྲོས་པར་བྱ། མི་ལྡན་ན་གཡུལ་འགྱེད་དེ་ཕམ་པ་ན་འབྲོས་སོ། །
པར་བྱེད་དོ། ། དེར་ལྷ་མ་ཡིན་དག་གིས་བརྟགས་པ་ན་མི་རྣམས་ཆོས་དང་
རྒྱན་བཏགས་ཏེ་གོ་མཚོན་གོན་ཞིང་རྒྱུགས་པ་ན་མིག་བཙུམས་པ་ཙམ་གྱིས་སླེབ་
སོགས་བརྗོད་ཅིང་། ལྷ་རྣམས་ལ་རྒྱུགས་ཤིག་ཅེས་སྨྲའོ། ། དེ་ནས་ལྷ་རྣམས་
སོགས་པ་འཇིག་རྟེན་ཕུང་བར་བྱེད་པའི་ཀླུ་རྣམས་རྒྱལ་བར་མ་གྱུར་ཅིག ཅེས་
སྡང་བ་རྒྱལ་བར་མ་གྱུར་ཅིག མི་རྣམས་རྒྱལ་བར་གྱུར་ཅིག རབ་འཇོམས་ལ་
བ་གྱུར་ཅིག བྱིས་བ་རྒྱལ་བར་མ་གྱུར་ཅིག
སྐྱེས་པ་རྒྱལ་བ་གྱུར་ཅིག བུད་མེད་རྒྱལ་བར་མ་གྱུར་ཅིག རྒན་རབས་རྒྱལ་
གྱུར་ཅིག བརྩོན་འགྲུས་རྒྱལ་བ་གྱུར་ཅིག ལེ་ལོ་རྒྱལ་བར་མ་གྱུར་ཅིག
གཏི་མུག་རྒྱལ་བར་མ་གྱུར་ཅིག བྱ་བ་རྒྱལ་བ་གྱུར་ཅིག
བ་རྒྱལ་བ་གྱུར་ཅིག བཀྲེས་པ་རྒྱལ་བ་མ་གྱུར་ཅིག
གྱུར་ཅིག གོང་མ་རྒྱལ་བ་གྱུར་ཅིག འོག་མ་རྒྱལ་བར་མ་གྱུར་ཅིག འགྲང་
བརྒྱལ་བར་མ་གྱུར་ཅིག བརྒྱ་བྱིན་རྒྱལ་བ་གྱུར་ཅིག ལྷ་མིན་རྒྱལ་བར་མ་
གྱུར་ཅིག བརྩེ་མེད་རྒྱལ་བར་མ་གྱུར་ཅིག བྱམས་པ་རྒྱལ་བ་གྱུར་ཅིག ཁྲོ་
བཟོད་པ་རྒྱལ་བ་གྱུར་ཅིག
བྱ་མིན་རྒྱལ་བར་མ་
ཡེ་ཤེས་རྒྱལ་བ་གྱུར་ཅིག
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 527 །
， -- ，
- - -
་
་
་་ ་ ༨ པས པས པས
་ ་
་ ་ ་ ་
་བ པ
་. མ ་ ་ ཀ ༡ '' ས ས ས པ ས བ ས པ ས ས པ ས ས ས ས ད ་ ་ ་ ་ .. ས བ བ བ བ
བ བ -
' སྐ་ ༡༡ ， -， -- ༠༠ བྱས བ བ བ ༡༠ ༡༡༡ ས་ མ་ ཡ་ བ



528
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱས་པ་གཟོ་ཞིང་བྱས་པ་ལ་ཕན་འདོགས་སམ། དྲང་པོ་དྲང་པོའི་རང་བཞིན་
ཅན་དུ་བྱེད་དམ། ཚེས་གྲངས་ཀྱི་བསྙུང་གནས་ལ་ཉེ་བར་གནས་སམ། གཡོ་
ཐབས་དང་ཚུལ་འཆོས་ལ་མ་ཆགས་སམ། འཇལ་ལུགས་ལ་གཡོ་སྒྱུ་མི་བྱེད་
དམ། ཕན་ཚུན་གནོད་པ་དག་བྱེད་དམ་མི་བྱེད་རྟོགས་ཤིག་ཅེས་བསྒོ་བ་ན།
ལྷདེ་ལྟར་འཚལ་ལོ་ཞེས་སྨྲས་ཏེ། མི་རྣམས་ལ་དེ་ཕན་པའི་ཕྱིར་འཛམ་བུའི་
གླིང་དུ་དོང་སྟེ། ཡུལ་ནས་ཡུལ། ལྗོངས་ནས་ལྗོངས། གྲོང་ནས་གྲོང་།
གྲོང་བརྡལ་ནས་གྲོང་བརྡལ། གྲོང་ཁྱེར་ནས་གྲོང་ཁྱེར། ཕུག་ནས་ཕུག་
ཚོང་བརྡལ་ནས་ཚོང་བརྡལ་དུ་ཕྱིན་ཏེ་ལྟ་བར་རྟོག་པར་བྱེད་དོ། ། དེར་ཆོས་
དང་ལྡན་པ་དག་མཐོང་ན་འཇིག་རྟེན་སྐྱོང་བ་དག་རབ་ཏུ་དགའ་སྟེ་ཆོས་དང་
ལྡན་པའི་ཀླུ་ཅན་སོང་ནས། གྲོགས་པོ་དག་མ་འཇིགས་ཤིག དམ་པའི་ཆོས་
ནི་རབ་ཏུ་འཕེལ་ལོ། ། བདུད་ཀྱི་ཕྱོགས་ནི་འགྲིབ་བོ། ། ཆོས་ཀྱི་རྗེས་སུ་
འཇུག་པའི་ལྷ་དང་མི་ནི་རབ་ཏུ་དགའོ། ། ཆོས་ཀྱི་རྔ་ནི་བརྡུངས་སོ་ཞེས་
སྨྲའོ། ། དེར་ཀླུ་དག་ན་རེ། བདག་ཅག་རབ་ཏུ་དགའ་སྟེ་མིའི་འཇིག་རྟེན་དུ་
ཀླུ་མ་རུངས་པ་རྣམས་དང་ལྷ་མ་ཡིན་རྣམས་ཀྱིས་གནོད་པ་བྱ་བར་མི་ནུས་
སོ། ། ཡང་འཇིག་རྟེན་སྐྱོང་བ་དག་བརྒྱ་བྱིན་ཅན་སོང་ནས་སྔ་མ་བཞིན་བསྙད་
པས་རབ་ ཏུ་ དགའ་སྟེ་ཚིགས་སུ་བཅད་ པ། ཐུབ་པ་དེ་ ཉིད་ གཟིགས་པ་
ཡིས། ། ཁྱེད་ལ་ལམ་གཏོད་འདི་གསུངས་པ། ། མི་གང་རབ་ཏུ་གནས་པ་ནི།
ལྷ་ཡི་མདུན་སར་འགྲོ་བར་འགྱུར། ། དཀར་པོའི་ཆོས་དང་ཡང་དག་ལྡན། །
དཀར་པོའི་སེམས་ལ་བརྟེན་པ་རྣམས། ། སྣང་ལས་སྣང་བའི་མེ་ཏོག་དང་། །
སྒྲོན་ལས་སྒྲོན་མའི་གཞལ་འབྱུང་ཞིང་། ། བདེ་ལས་ཤིན་ཏུ་བདེ་བར་འགྲོ། །
བསམ་གཏན་ཏིང་འཛིན་ཚུལ་ཁྲིམས་དང་། ། གང་གིས་སེམས་ལ་ཤིན་ཏུ་
བསྒོམས། ། བརྟན་པ་དེ་ནི་ གསེར་འདྲ་སྟེ། ། ལྷ་རྣམས་ཀྱི་ནི་ནང་དུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 529_
འགྲོ། ། སྲོག་གཅོད་པ་དག་སྤངས་པ་དང་། ། སེམས་ཅན་ཀུན་ལ་སྙིང་རྗེ་
ཆེ། ། བརྩེ་ལྡན་དྲང་པོའི་རང་བཞིན་ཅན། ། ལྷ་རྣམས་ཀྱི་ནི་ནང་དུ་
འགྲོ། ། འཇིག་རྟེན་ཀུན་ལ་ཚིག་འཇམ་ཞིང་། ། ཞེ་སྡང་ལས་ནི་རྣམ་སྤངས་
པ། ། སྡིག་པའི་ཆོས་ཀྱིས་མ་གོས་པ། ལྷ་རྣམས་ཀྱི་ནི་ནང་དུ་འགྲོ། ། གྲོགས་
པོ་གཉེན་བཤེས་རྩ་ལག་དང་། ། ཕན་ཚུན་མི་མཐུན་གྱུར་པ་ལ། ། གང་གིས་
ཤིན་ཏུ་སྡུམས་བྱེད་པ། ། ལྷ་རྣམས་ཀྱི་ནི་ནང་དུ་འགྲོ། ། གང་མིའི་མཐུ་ཡིས་
ལྷ་འབྱུང་ལ། ། ལྷ་ཡི་མཐུ་ཡིས་མི་འབྱུང་སྟེ། ། ཕན་ཚུན་མཐུས་འབྱུང་འདི་
དག་ནི། ། དམ་པའི་ཆོས་ཀྱི་ལམ་དུ་གནས། ། བདེ་བ་ཐམས་ཅད་ཆོས་ལ་
ལས། ། མྱ་ངན་འདས་པ་ཆོས་ལ་ལས། ། གཉིད་ལོག་རྣམས་ལ་ཆོས་སྟོན་ཅིག།
ཅེས་བསྒོའོ། ། ཡང་འདི་སྐད་དུ། འཇིག་རྟེན་སྐྱོང་བདག་མི་རྣམས་ཡོངས་སུ་
བསྲུང་བའི་ཕྱིར་དང་། ཆོས་རྣམས་འཕེལ་བར་བྱ་བའི་ཕྱིར་འབོད་ཅིག་ཅེས་
སྨྲའོ། ། དེར་ཆོས་དང་མི་ལྡན་པ་དག་ཕམ་པའི་ཕྱིར། སྒྲ་གཅན་གྱི་གནས་ཀྱི་
ལྷམ་ཡིན་དག་གིས་གཉིས་ཤིང་རྩེ་བའི་ལྷ་མ་ཡིན་རྣམས་ལ་སྒྲོན་ཏེ། ཀྱེ་ཀླུའི་
རྒྱལ་པོ་ནོར་རྒྱས་ཀྱི་བུ་ལ་སོགས་པ་དང་རྒྱལ་ཆེན་བཞིའི་ལྷ་དག་གིས་བདག་
ཅག་རྣམས་ཕམ་པར་བྱས་ཀྱི། ཁྱེད་རྣམས་ཀྱིས་བདག་ཅག་གི་གྲོགས་མཛོད་
ཅིག་ཅེས་སྨྲས་སོ། ། དེ་དག་ན་རེ། བདག་ཅག་གིས་མགུལ་ཕྲེང་བ་དག་ཀྱང་
སྦྱན་གྱིས་ཞེས་སྨྲས་ ཏེ་ དེར་ སོང་ནས། ཀྱེ་འདི་ལྟར་སྒྲ་གཅན་དང་རབ་
འཇོམས་ལ་སོགས་པའི་ཀླུ་རྣམས་ལ་རྒྱལ་ཆེན་བཞི་དང་ནོར་རྒྱས་ཀྱི་བུ་ལ་སོགས་
པས་གཙེས་ཀྱི། ཚུར་སྤྱོན་ལ་གྲོགས་མཛོད་ཅིག་ཅེས་ཟེར་རོ། ། དེར་དེ་དག་
ན་རེ། ད་དུང་འཛམ་བུའི་གླིང་གི་མི་ཆོས་དང་ལྡན་པས་ལྷ་རྣམས་སྟོབས་ཆེ་སྟེ།
འོན་ཀྱང་ལྷ་མ་ཡིན་གྱི་གནས་གསུམ་པ་མེ་ཏོག་ཕྲེང་བ་རྣམས་ལའང་བསྙད་པར་
བྱ་ཡིས་ཞེས་སྨྲས་ཏེ་མེ་ཏོག་ཕྲེང་གི་ཕོ་བྲང་གྲོང་ཁྱེར་ཟབ་པར་ཕྱིན་ཏེ་སྔ་མ་
་ ་ས ་ས
4 -- •
• • • - ཁ་ ལོ
་
༡ ++++++***
#/*# += ༈ , , ཨ ཀ++++t F - - #*, ཀ, ='A " *
།
*#*# /
A# * *
༡༩༩༩ *e



530 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཞིན་བསྙད་དོ། ། དེར་དེའི་དཔུང་བཟང་དག་རིངས་པར་གནས་བཞི་པར་
ལྷ་མ་ཡིན་གྱི་རྒྱལ་པོ་རབ་སྤྲོ་ཅན་སོང་བ་དང་། དེ་ན་རེ། ཅིའི་ཕྱིར་ཁྱེད་
རིངས་ཐབས་སུ་འོངས་ཞེས་འདྲིའོ། ། དེར་སྔ་མ་བཞིན་བསྙད་པས། དེ་ན་
རེ། ཀྱེ་མ་ལྷ་མ་ཡིན་གྱི་དབང་པོ་སྒྲ་གཅན་ནི་བརྩོན་འགྲུས་ཆུང་བ་ཡིན་གྱི།
དེ་ལྟར་གཙེས་པར་སོང་ན་ཆོས་དང་ལྡན་མི་ལྡན་བརྩི་བ་ལ་ག་ལ་ཆགས། མྱུར་
དུ་འདོང་བར་བྱའོ་ཞེས་ཟེར་ནས་དེས་རང་གི་འཁོར་རྣམས་དྲག་ཏུ་སྦྱན་ཅིང་།
འདི་ལྟར་ང་སོང་སྟེ་མཚུངས་པ་མེད་པའི་གཡུལ་འགྱེད་པར་བྱེད་ཀྱིས་མྱུར་དུ་
ཤོག་ཅིག་ཅེས་བསྒོའོ། ། ཡང་ལྷ་མ་ཡིན་གྱི་དབང་པོ་གསུམ་པོ་དག་ལ་ཅི་ཆོས་
ཀྱི་རྣམ་པ་འདི་ལྟ་བུ་ལ་བཟོད་པ། ཁྱེད་ལ་བརྩོན་འགྲུས་མེད་དམ། འདི་ལྟར་
རང་གི་མཐུ་དང་བརྩོན་འགྲུས་དང་ལྡན་པས་ཆོས་ཤིག་ཅེས་སྨྲས་ཏེ། རང་གི་
འཁོར་རྣམས་ཀྱང་བསྐུལ་ལོ། ། དེ་ནས་རབ་རྒོད་དེ་བརྩོན་འགྲུས་ཆེན་པོ་དང་
སྟོབས་ཀྱི་དྲེགས་པ་ཤིན་ཏུ་རྒྱ་ཆེ་བས་རང་གཞན་གྱི་སྟོབས་མི་བརྩི་བར་བསྐུལ་
ཏེ། མེ་ཏོག་ཕྲེང་བས་ཕོ་ཉ་བ་བཏང་ནས་འདི་ལྟར་གཡུལ་འགྱེད་པའི་ཕྱིར་
སོངས་སོངས་ཞེས་སྨྲའོ། ། དེ་ན་རེ། འུ་ཅག་གིས་གཡུལ་བཀྱེ་བའི་དུས་མ་
ཡིན་ཏེ། འཛམ་བུའི་གླིང་ན་ཆོས་བྱེད་པའི་མི་དག་ཡོད་པས་ལྷ་རྣམས་ཤིན་ཏུ་
སྟོབས་ཆེའོ་ཞེས་སྨྲས་སོ། ། རབ་རྒོད་ན་རེ། འདི་ལྟར་གླུ་དང་ལྷ་དེ་དག་
བདག་གི་དཔུང་གཅིག་པུས་གཞོམ་པར་ནུས་ན་ཁྱེད་དང་བཅས་པས་ལྟ་སྨོས་
ཀྱང་ཅི་དགོས། ཕམ་པར་བྱ་ཡིས་སོངས་སོངས་ཞེས་སྤྲོ་བ་བསྐྱེད་ནས། ལྷ་མ་
ཡིན་གྱི་སྡེ་བྱེ་བ་ཕྲག་དུ་མ་དང་བཅས་པ་གནས་གཞན་གཉིས་པོར་སོང་ནས་སྒྲ་
གཅན་ལ་སྔར་བཞིན་སྨྲའོ། ། དེ་ན་རེའང་དུས་ལ་མ་བབ་ཅེས་སྔར་བཞིན་
ནོ། ། ཡང་སྔར་བཞིན་བརྗོད་དེ་སོངས་སོངས་ཞེས་བསྐུལ་ནས་དེ་རྣམས་དང་
བཅས་པ་ཆོས་དང་མི་ལྡན་པའི་ཀླུའི་གནས་སུ་འགྲོའོ། ། དེར་སོང་ནས་བདག་



ཆེན་པོ་བཀྱེ་སྟེ།
རྣམས་ཕམ་པར་གྱུར་པའི་ཚེ། འཇིག་རྟེན་སྐྱོང་བ་བཞི་པོ་དག་ལྷ་ལག་ན་ཡོལ་
མཚོའི་སྟེང་དུ་བ་སྤུ་ལྡང་བའི་གཡུལ་ཆེན་པོ་འགྱེད་པར་བྱེད་དོ། ། དེ་ནས་ལྷ་
ཅད་བཟློག་སྟེ་རྒྱུགས་པའི་དཔུང་ཆེན་པོ་མི་བཟད་པ་དག་དང་ལྷ་རྣམས་རྒྱ་
པ་ན་མགུལ་ཕྲེང་བ་རྣམས་ཀྱིས་མཐོང་ནས།
བཟློག་ནས་གཡུལ་འགྱེད་པར་བྱེད་དོ། ། ཡང་ལྷ་མ་ཡིན་དག་ཕམ་ནས་འབྲོས་
བདག་ཅག་འདི་ན་འཁོད་ཀྱི་ཁྱེད་རྣམས་མ་འབྲོས་ཤིག་ཅེས་སྨྲས་ཏེ། ཡང་
ཕམ་ནས་སྒྲ་གཅན་ཅན་འབྲོས་སོ། ། དེར་ལྷ་མིན་སྐར་ཕྲེང་བ་དག་ན་རེ།
ཀྱངམཐོང་སྟེ་རྒྱ་མཚོའི་སྟེང་དུ་གཡུལ་ཆེན་པོ་འགྱེད་དོ། ། ལྷ་མ་ཡིན་དག་
ཚོགས་ཐོགས་ཏེ་ཀླུ་རྣམས་དང་ལྷན་དུ་ལྷ་མ་ཡིན་ཅན་འགྲོའོ། ། དེ་དག་གིས་
གཙེས་ཀྱི། རྒྱུགས་ཤིག་ཅེས་སྦྱིན་ནོ། ། དེ་ནས་ཀུན་ཏུ་རྒྱུ་རྣམས་གོ་མཚོན་སྣ་
རྣམས་ལ་འདི་ལྟར་སའི་འོག་ན་གནས་པ་འདི་དག་གིས་བདག་ཅག་ཐམས་ཅད་
མི་ལྡན་ན་ནི་ནོར་རྒྱས་ཀྱི་བུ་ལ་སོགས་པ་ཕམ་སྟེ། རྒྱལ་ཆེན་རིགས་བཞིའི་ལྷ་
ན་ནི་ཀླུ་ཁོ་ནས་ལྷ་མ་ཡིན་དང་བཅས་པ་ཕམ་པར་བྱེད་དོ། ། གལ་ཏེ་ཆོས་དང་
པར་བྱེད་དོ། ། དེའི་ཚེ་འཛམ་བུའི་གླིང་ན་ཆོས་དང་ལྡན་པའི་སྐྱེ་རྒུ་དག་ཡོད་
མེ་དང་ཐོག་དང་མཚོན་ཆར་ལྟར་དུ་འབེབས་ཤིང་འཁྲུགས་
སོང་སྟེ་གཡུལ་འགྱེད་དོ། ། དེ་ལྟར་ཚད་མེད་པ་དག་རྒྱ་མཚོའི་སྟེང་དུ་གཡུལ་
དག་རྒྱུག་གོ། ། དེ་དག་ནོར་རྒྱས་ཀྱི་བུ་ལ་སོགས་པས་མཐོང་ནས། ཡང་དེར་
དོ། ། དེར་ཆོས་དང་མི་ལྡན་པའི་ཀླུ་དག་ཕམ་པ་དང་ལྷ་མ་ཡིན་བྱེ་བ་ཕྲག་དུ་མ་
ནས་འཁོར་དང་བཅས་པ་རབ་འཇོམས་ལ་སོགས་བར་གཡུལ་འགྱེད་པར་བྱེད་
བཅས་པ་དོང་ངོ༌། ། དེ་ལྟར་འོང་བ་དག་ནོར་རྒྱས་ཀྱི་བུ་ལ་སོགས་པས་མཐོང་
བཀྱེ་བའི་ཕྱིར་འདོང་ཞེས་སྨྲའོ། ། དེར་དེ་དག་རབ་ཏུ་དགའ་སྟེ་འཁོར་དང་
ཅག་ལྷ་མ་ཡིན་གྱི་དབང་པོ་གསུམ་དཔུང་དང་བཅས་པ་ཡོངས་ཀྱི། གཡུལ་
སྔ་མ་བཞིན་ཟེར་ཞིང་ཐམས་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 531
..... ………..…..…… ...
--
་..
. - ་..
.…
.
་ ་
པ . --….……………………. ..…....…. ----
- -- བ་………
…..…
…… བས་ བས་
མ་ ་ ་ ་
་་
་ ་ ་ ་ ་ ་
ཁ་ -
་ ་ ་ ་ ་
，་ ་་ ་
་ ་
，，
，，
，， 1，
"
་
，，， ，
--
，
，
༡
་ཁ - དབ “བས…
....…， ，
，，，， ，，
， .…
…
-



532 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གོ་ཐོགས་པ་རྣམས་སུ་སོང་སྟེ། ། འདི་ལྟར་ལྷ་མ་ཡིན་རྣམས་ཀྱིས་བདག་ཅག་
མངོན་པར་གཙེས་ཀྱི། རྒྱུགས་ཤིག་རྒྱུགས་ཤིག་ཅེས་སྨྲའོ། ། དེར་ཡོལ་གོ་
ཐོགས་པ་རྣམས་མཚོན་སྣ་ཚོགས་དང་བཅས་པ་རྒྱུག་པ་དག་ལྷ་མ་ཡིན་གྱིས་
མཐོང་ནས། སླར་དེའི་ ཐད་དུ་རྒྱུགས་ཏེ་ཕན་ཚུན་སྤུ་ཟིང་ཞེས་བྱེད་པའི་
གཡུལ་ཆེན་པོ་འགྱེད་དོ། ། དེའི་ཚེའང་འཛམ་གླིང་པ་རྣམས་ཆོས་དང་ལྡན་ན་
ནི་ལྷ་རྣམས་རྒྱལ་ལོ། ། གལ་ཏེ་མི་ལྡན་ན་ཕམ་སྟེ། འཇིག་རྟེན་སྐྱོང་བ་དག་
གིསཕྲེང་ཐོགས་པ་བསྐུལ་ཏེ་རྒྱུག་པ་ན། ཀུན་ཏུ་རྒྱུའི་ལྷ་རྣམས་དང་། ཕྲེང་
ཐོགས་པ་དང་། ཡོལ་གོ་ཐོགས་པ་དང་། ནོར་རྒྱས་ཀྱི་བུ་ལ་སོགས་པ་རྣམས་
ཕྱོགས་གཅིག་ཏུ་འདུས་སོ། ། ཡང་སྒྲ་གཅན་གྱི་ས་པ་དང་། གཉིས་ཤིང་རྩེ་བ་
དང་། མགུལ་ཕྲེང་བའི་དཔུང་རྣམས་ཕྱོགས་གཅིག་ཏུ་བྱས་ཏེ་གཡུལ་ཆེན་པོ་
བཀྱེ་བ་ན་རྒྱལ་ཕམ་སྔ་མ་བཞིན་ནོ། ། ལྷ་ ཕམ་ན་རྟག་མྱོས་པ་བསྐུལ་ཏེ།
མཚོན་སྣ་ཚོགས་ཐོགས་པ་དག་ཧ་ཧའི་སྒྲ་དང་བཅས་པས་རྒྱ་མཚོ་ཆེན་པོར་
བརྒྱུགས་ཏེ་གཡུལ་ཆེན་པོ་མི་བཟད་པ་འགྱེད་དོ། ། ལྷ་མ་ཡིན་དག་སྒྲ་གཅན་
བྲོས་པ་ན། དེ་ན་རེ། ཀྱེ་ལྷ་མ་ཡིན་དག་ཁྱེད་ཀྱི་དཔུང་དུ་བདག་ཅག་ཡོང་གི།
ལྷནི་ཉུང་། ལྷ་མ་ཡིན་རབ་ཏུ་མང་བས་ཅིའི་ཕྱིར་འབྲོས། ཁོ་བོ་ཅག་གིས་ལྷ་
རྣམ་ཕམ་བ་བྱ་ཡིས། ལྷ་མ་ཡིན་དག་སླར་ལོག་ཅིག ཡང་ལོག་སྟེ་གཡུལ་
འགྱེད་དོ། ། ཡང་ལྷ་དག་གི་བསམ་པ་ལ་ལྷ་མ་ཡིན་འདི་དག་དང་ལྷ་དག་
མཚུངས་པ་མ་ཡིན་ཏེ། ད་དུང་འཛམ་བུའི་གླིང་ན་ཕར་འཛིན་པ། མར་
འཛིན་པ། གསོ་སྦྱོང་ལ་ཉེ་བར་གནས་པ། སྦྱིན་པ་དང་བསོད་ནམས་དག་
བྱེད་པ། ཆོས་དང་ལྡན་ཞིང་ཆོས་ཀྱི་རྗེས་སུ་འཇུག་པའི་མི་དག་ཡོད་དེ། དེ་
བས་ན་ལྷ་རྣམས་འཕེལ་ཞིང་ལྷ་མ་ཡིན་དག་འགྲིབ་བོ་སྙམ་དུ་རིག་ནས་ཆོས་ཀྱི་
རྒྱལ་མཚན་ཁྱེར་ཏེ་ལྷ་མ་ཡིན་ཅན་རྒྱུག་ཅིང་། ཀྱེ་ལྷ་མ་ཡིན་དག་སྡོད་ཅིག



...... ... …….…….. བསམ ..….......
.....… བས - ཕ བ བ་...…...…………... .……… མམས་… ...….… … - -，…..……….....……
.…..་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 533
ལྷ་མ་ཡིན་
ཁྱེད་དག་གིས་ངེད་ལ་ཅིའི་ཕྱིར་གཙེས། ངེད་ལས་ཁྱེད་ཁྱད་པར་དུ་གྱུར་པ་
ཡང་མེད་ལ། ཁྱེད་གཙོ་བོ་ཡང་མ་ཡིན་པས་ངེད་རྣམས་ནི་ཁྱེད་གཞོམ་པའི་
ཕྱིར་ཡོངས་ཀྱི། ཡང་སའི་འོག་ཏུ་མར་འབྲོས་ཤིག་ཅེས་སྨྲས་ནས་མེ་དང་
མཚོན་ཆར་ལྟར་དུ་འབེབས་ཤིང་། ཆོས་དང་ལྡན་པའི་ཀླུ་དང་བཅས་པ་རྒྱུག་
གོ། ། དེར་ལྷ་མ་ཡིན་ཡང་རབ་འཇོམས་ལ་སོགས་པའི་ཀླུ་རྣམས་ལ་སྤྲོན་ཏེ།
འདི་ལྟར་ཁྱེད་ངེད་ཀྱི་ཕྱོགས་ཡིན་གྱི་རྒྱུགས་ཤིག་ཅེས་བསྐུལ་ཏེ་གཡུལ་ཆེན་པོ་
འགྱེད་པར་བྱེད་དོ། ། ལྷ་མ་ཡིན་རྣམས་ཕམ་པ་ན་བཞིན་མོག་མོག་པོར་གྱུར་
ནས་སྒྲ་གཅན་གྱི་གནས་སུ་འབྲོས་པ་ན། སྒྲ་གཅན་ན་རེ། ངེད་འདི་ན་ཡོད་ན་
ཁྱེད་ལ་ཅི་གནོད། བདག་གཅིག་པུས་ཀྱང་ལྷ་རྣམས་དབང་པོ་དང་བཅས་པ་
བཅོམ་སྟེ་ལྷའི་གནས་ཐམས་ཅད་དབྲོག་པར་བྱ་ན་ཁྱེད་རྣམས་དང་བཅས་པས་
ལྟ་སྨོས་ཀྱང་ཅི་དགོས། ལྷའི་དཔུང་འདི་དག་ཀྱང་ཆེན་པོ་མ་ཡིན་ན། བདག་
གིས་ལྷ་མ་ཡིན་གྱི་དབང་པོ་བརྟན་པ་དང་། མེ་ཏོག་ཕྲེང་དང་། རབ་རྒོད་
དང་། ཐག་བཟངས་རིས་དག་ཀྱང་སྦྱིན་ལ་ལྷ་རྣམས་གཞོམ་པར་བྱའོ་ཞེས་སྨྲ་
སྟེ། བརྟེན་པ་ལ་སོགས་པའི་རྩར་མགྱོགས་པར་སོང་ནས། འདི་སྐད་ཅེས།
ལྷ་ཐམས་ཅད་བདག་གི་ཕྱིར་འོང་གི ། ལན་བྱ་བ་ལ་སོགས་སོམས་ཤིག་ཅེས་
དེ་དག་ན་རེ། བདག་ཅག་གིས་སོ་རྟོག་བྱ་བ་དང་།
རྣམས་ལ། ཀྱེ་ལྷའི་དཔུང་འདི་དག་ཆེན་པོ་མ་ཡིན་པས་འདི་རྣམས་འདི་ཅིའི་
ཕྱིར་གཞོམ་པར་མི་ནུས། ལ་འུར་ཆོས་ཆོས་ཞེས་བསྐུལ་ཞིང་། མཚོན་ཆར་
ལྟར་དུ་འབེབས་ཤིང་རྒྱག་པར་བྱེད་དོ། ། དེའི་ཚེ་འཛམ་བུའི་གླིང་པ་ཆོས་དང་
ལྡན་ན་ནི་ལྷ་རྣམ་རྒྱལ་ལོ། ། གལ་ཏེ་ཆོས་དང་མི་ལྡན་ན་ལྷ་དག་ཕམ་སྟེ།
འདི་ལྟར་ལྷ་ཐམས་ཅད་ཆོས་ལ་བསམ་པར་གྱིས་ཤིག ལྷ་རྣམས་ནི་ཆོས་ཀྱིས་
རྒྱལ་བར་འགྱུར་རོ་ཞེས་སྨྲ་ཞིང་། ཆོས་ཡིད་ལ་བྱས་ཤིང་ཆོས་ལ་དད་པ་བསྐྱེད་
སྨྲས་པ་དང་།



534. དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ལྷ་མ་ཡིན་ཅན་རྒྱུག་གོ། ། དེའི་ཚེ་ཆོས་ཡིད་ལ་བསམ་པའི་མཐུས་ལྷ་རྣམས་
ཀྱི་གཟི་བརྗིད་བརྒྱ་འགྱུར་དུ་ལྷག་པར་གྱུར་ཏེ། ལྷ་མ་ཡིན་རྣམས་སྐྱིད་ལུག་
པར་གྱུར་པ་དང་། སྒྲ་གཅན་ན་རེ། ལྷ་འདི་དག་ལ་ལྷ་མ་ཡིན་ལས་ལྷག་པའི་
གོ་མཚོན་ཡང་མེད། སྟོབས་ཀྱང་ཆེ་བ་མ་ཡིན་ན་ཅིའི་ཕྱིར་སྒྱིད་ལུག་ཅེས་ནས་
རབ་ཏུ་བསྐུལ་ཏེ་རྒྱུག་པར་བྱེད་དོ། ། དེར་གཡུལ་ཆེན་པོ་འགྱེད་པ་ན་འཛམ་
བུ་གླིང་པ་ཆོས་དང་ལྡན་པའི་ཚེ་ལྷ་མ་ཡིན་དག་ཕམ་ནས་རང་གི་གནས་སུ་
འབྲོས་པ་ན། སྒྲ་གཅན་ན་རེ། ཀྱེ་ལྷ་མ་ཡིན་དག་ཅི་སྟེ་འབྲོས། ལྷ་མ་ཡིན་དུ་
མའི་ནང་ན་ཁྱེད་ལྷ་མ་ཡིན་དཔའ་བོ་མ་ཡིན། ལག་ཆ་ཐོགས་པ་མ་ཡིན་པར་
འགྱུར་གྱི། ཕྱིར་ལོག་ཅིག་ཅེས་ཟེར་ནས་ཐམས་ཅད་བཟློག་སྟེ་ཡང་གཡུལ་ཆེན་
པོ་འགྱེད་པར་བྱེད་དོ། ། ཡང་འབྲོས་པ་ན། སྒྲ་གཅན་ནི་དང་པོ་ཁོ་ན་ལ་
འདུག་སྟེ། གཞན་དག་ནི་དེ་ལ་བརྟེན། དེས་སྐྱོབ། དེ་ལ་འཁོར་བ་བྱེད་
དོ། ། དེའི་མཐུས་སེམས་ཀྱི་དཔའ་སྐྱེས་ཏེ། སྒྲ་གཅན་འདིས་ལྷའི་དབང་
པོའང་ཐུབ་ན་རྒྱལ་ཆེན་བཞིའི་ལྷ་འདི་དག་ཅིའི་ཕྱིར་མི་ཐུབ་སྙམ་ནས་ཡང་རྒྱུག་
ཅིང་གཡུལ་འགྱེད་པར་བྱེད་དོ། ། དེ་ལྟར་སྒྲ་གཅན་གྱིས་སྣ་དྲངས་ཏེ་རྒྱུག་པའི་
ཚེ། མཚོན་ཆའི་ཆར་དང་རྡོ་ཆར་ལྟར་དུ་ཕབ་པས་རྒྱ་མཚོའི་སེམས་ཅན་
འབུམ་ཕྲག་དུ་མ་དག་ཀྱང་གསོད་པར་བྱེད་དོ། ། དེ་ལྟར་སྒྲ་གཅན་དང་འཇིག་
རྟེན་སྐྱོང་བ་དག་གཡུལ་ཆེན་པོ་བཀྱེ་བ་ན་ལྷ་དང་ལྷ་མ་ཡིན་དག་ངོ་མཚར་སྐྱེས་
ཏེ། ཀྱེ་མ་གཡུལ་འགྱེད་པ་རྣམས་ཀྱི་ནང་ན་འདི་ནི་གཡུལ་ཆེན་པོ་ཡིན་ནོ་ཞེས་
སྨྲའོ། ། དེའི་ཚེ་འཛམ་བུ་གླིང་པ་ཆོས་དང་ལྡན་ན་ནི་སྒྲ་གཅན་ཕམ་སྟེ། ལྷ་མ་
ཡིན་དག་སྐྱིད་ལུག་ཅིང་། རྒུད་པའི་ཆོས་མང་པོ་བསྒྲུབས་པས་ན་བདག་ཅག་
རབ་ཏུ་ཉམས་ཏེ། ཉོན་མོངས་པ་དེས་ཆོག་གོ་ཞེས་འབྲོས་པ་ན། སྒྲ་གཅན་ན་
རེ། འདི་ལྟ་བུ་ལ་བྲོས་ན་རང་གི་གནས་སུའང་མི་བདེ་ལ། ལྷ་མ་ཡིན་གྱི་ནང་
，：
;
，: *s-''
,r
''
',- ,
：:I• •ti+ t? #*** *** ''ཀ
་
.
... ….:མཾ- ,
: +4+4 }，
,
;
:
;-
4
!
4:3.
,，
8', *，
::: 4, 5:
3:+++
41
*
*.:; ;༤
t:4
++++++
+
+
++
+
++++alsNE, ::
མཚ
=
-
ཏཱ ::
+
.རྒྱ
-
:.+
+
+
++
&+
++
h
r i+”གrm
H i
nf*trfi
u
r



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 535
དུའང་རབ་ཏུ་ངོ་ཚ་བས་སླར་ལོག་ཅིག་ཅེས་ཡང་བཟློག་སྟེ་ཕན་ཚུན་གཡུལ་ཆེན་
པོ་འགྱེད་དོ། ། རྡོ་རི་བོ་ཙམ་ཆར་ལྟར་དུ་འབེབས། རི་རྩེ་རྣམས་སུ་གློག་ཆར་
ལྟར་དུ་འབེབས་ཤིང་། ཤིན་ཏུ་སྤུ་ཟིང་ཞེས་བྱེད་པའི་གཡུལ་འགྱེད་དོ། ། དེ་
ལྷ་མ་ ཡིན་ ཕམ་ པ་ན་ གནས་ གཉིས་པའི་ དབང་པོ་སྐང་ཕྲེང་ ལ་ སྐྱབས་ སུ་
འགྲོའོ། ། སྐར་ཕྲེང་དེ་ནི་རབ་ཏུ་བརྟན་པ་ཡིན་ཏེ། འདི་སྐད་དུ། ཀྱེ་ལྷ་མ་
ཡིན་དག ལྷའི་དཔུང་རབ་ཆེ་བར་རྟོགས་ནས་མེ་ཏོག་ཕྲེང་དང་ཐག་བཟང་
རིས་དང་རབ་རྒོད་ཅན་སོང་སྟེ། ལྷ་མ་ཡིན་གྱི་ཕྱོགས་སྒྲ་གཅན་དང་བཅས་པ་
ཕམ་པར་བྱས་ཏེ་བཟོད་པར་མ་ནུས་ཀྱི། གཡུལ་རྒྱལ་བར་བྱ་བའི་ཕྱིར་གནང་
བར་མཛོད་ཅིག་ཅེས་སྨྲས་སོ། ། བདག་ཅག་རྣམས་ཁྱོད་ཀྱི་གྲོགས་སུ་འཁོད་
ཀྱིས་ཁྱོད་སོངས་ཤིག བདག་ཅག་གིས་གྲོགས་བྱས་པས་ལྷ་ཐམས་ཅད་ཕམ་
པར་ནུས་སོ་ཞེས་སྨྲས་སོ། ། དེར་བརྟན་པ་དེ་སྒྲ་གཅན་ཅན་སོང་བ་ན་ལྷ་མ་
ཡིན་དག་དགའ་སྟེ། དབང་པོ་གཉིས་དང་བཅས་པ་དག་རྒྱུག་གོ། ། དེ་ལྷ་
རྣམས་ཀྱིས་མཐོང་ནས་ལྷ་མ་ཡིན་ཁྱེད་འདི་ལྟར་ཡང་དང་ཡང་དུ་ཕམ་པར་
འདོད་དམ་ཞེས་སྨྲས་ཀྱང་། དེ་དག་དུད་འགྲོའི་བརྩོན་འགྲུས་ཀྱིས་འོང་བར་
བྱེད་དོ། ། དེར་ལྷ་གོ་མཚོན་སྣ་ཚོགས་ཐོགས་པ་རྒྱུག་པ་ན། སྒྲ་གཅན་དང་
བརྟན་པ་ན་རེ། ལྷ་མ་ཡིན་དག་བསྟན་ཏེ། དེ་འོད་ཀྱིས་མིག་ཉམས་ཏེ་གཞོམ་
པར་མ་ནུས་པ་ན་སྒྲ་གཅན་གྱི་ལག་པས་ཉི་མ་སྒྲིབ་བོ། ། དེར་རྟོག་གེ་བ་དག་སྨྲ་
བའོ། ། ཉི་མ་འགྲིབས་པ་ན་ལྷ་མིན་དག་གིས་ལྷ་རྣམས་མཐོང་ནས་བརྟན་པས་
སྣ་དྲངས་ནས་ལྷ་མ་ཡིན་རྣམས་རྒྱུག་པར་བྱེད་དོ། ། དེའི་ཚེ་ཕྲེང་ཐོགས་ཀྱི་ལྷ་
རྣམས་ན་རེ། ཀྱེ་ལྷ་མ་ཡིན་གྱི་དབང་པོ་དག་འདི་ལྟར་ལན་དུ་མར་ཕམ་པར་
བྱས་ཀྱང་ཆོས་ལ་སོ་སོར་རིག་པར་བྱེད་དམ། ངེད་རྣམས་ནི་ཆོས་མ་སྤངས་
ཤིང་ཆོས་ཀྱི་ཚུལ་ཅན་ཡིན་པས་རྒྱལ་བར་འགྱུར་ལ། ཁྱེད་ནི་གཞན་ཀྱི་རྫས་ལ་



536 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རང་གིར་བྱ་བའི་བརྣབ་སེམས་ཀྱིས་གནོད་དེ། ཆོས་མ་ཡིན་པ་དང་ལྡན་པས་
ཕམ་པར་འགྱུར་བཞིན་དུ་ད་རུང་ཡོང་ངམ་ཞེས་སྨྲས་སོ། ། བརྟན་པ་དེ་ན་རེ།
ཀྱེ་མང་དུ་སྨྲ་ཅི་དགོས། ཁྱེད་ཀྱི་འབྱོར་པ་ལ་ངེད་མི་སྨོན་ཅིང་། ལྷ་མ་ཡིན་གྱི་
རྒྱལ་པོ་བཞི་པོ་འདིའི་དཔུང་གིས་ལྷ་ཐམས་ཅད་གཞོམ་པར་བྱའོ་ཞེས་སྨྲ་ཞིང་།
མཚོན་ཆར་ལྟར་དུ་འབེབས་ཤིང་རྒྱག་པར་བྱེད་དོ། ། དེར་ཕྲེང་ཐོགས་པའི་ལྷ་
དག་གིས་ཀྱང་མཚོན་གྱི་ཆར་དྲག་པོ་འབེབས་ཤིང་། ནམ་མཁའ་མི་མངོན་
པའི་དཔུང་ཆེན་པོས་རྒྱུག་ཅིང་། བརྟན་པ་ལ་ཀྱེ་ལས་ཀྱིས་ནོན་པའི་སེམས་
ཅན་ཆོས་མ་ཡིན་པས་ཉམས་པ་ཁྱོད་ངེད་ལ་ཅི་སྟེ་གནོད་པར་བྱེད་ཅེས་སྨྲ་ཞིང་།
ཀླུ་དག་ཀྱང་སྔོན་ཏེ་དོན་མེད་ཅིང་རྔམ་པའི་དམག་དཔུང་འདི་དག་ལ་ཁྱེད་ཀྱིས་
མེའི་ཆར་ཕོབས་ཤིག་ཅེས་སྨྲས་པ་དང་། ཆོས་དང་ལྡན་པའི་ཀླུ་རྣམས་ཀྱིས་མི་
ལྡན་པ་རྣམས་དང་ལྷ་མ་ཡིན་དག་ལ་མེའི་ཆར་ཆེན་པོ་འབེབས་པར་བྱེད་
དོ། ། དེར་སྒྲ་གཅན་གྱིས་རི་བོ་དཔག་ཚད་བཅུ་ཡོད་པ་དག་བཏེག་ནས་ཕྲེང་
ཐོགས་པ་ཅན་རྒྱུག་པ་ན། ལྷ་ཡོལ་གོ་ཐོགས་པ་དག་གིས་མཐོང་སྟེ། མེའི་ཆར་
ཆེན་པོ་ཕབ་ནས་རི་ཆེན་པོ་དེ་དག་སྲེག་པར་བྱེད་དོ། ། ཡང་བརྟན་པས་རི་
རབ་ཏུ་འབར་བ་གཞན་དག་བླངས་ནས་རྡེག་པར་བྱེད་པ་ན། ལྷ་དག་གིས་
མཚོན་ཆར་ལྟར་དུ་འབེབས་ཤིང་གཡུལ་ཆེན་པོ་འགྱེད་དོ། ། དེའི་ཚེ་ལྷ་རྣམས་
གལ་ཏེ་སྟོབས་ཆུང་བ་ན་དཀོན་མཆོག་གསུམ་ལ་སྐྱསས་སུ་འགྲོ་ཞིང་། བདེན་
པའི་སྟོབས་བརྗོད་དེ་འཐབས་པས་ལྷ་མ་ཡིན་དག་ཕམ་པར་འགྱུར་རོ། ། དེར་
ལྷ་མིན་ཕམ་པ་དག་སའི་འོག་ཏུ་འབྲོས་པ་ན། ཆོས་དང་མི་ལྡན་པའི་ཀླུ་དག་ན་
རེ། ། ལྷ་མ་ཡིན་དག་བདག་ཅག་བོར་ནས་ཁྱེད་ཅི་སྟེ་འབྲོས། ངེད་ཀྱིས་ནོར་
རྒྱསཀྱི་བུ་ལ་སོགས་པ་ཐུབ་ན། ཁྱེད་ཀྱིས་ལྷ་འདི་དག་ཅི་སྟེ་མི་ཐུབ། ཁྱེད་
དང་པོར་རང་གི་དཔུང་གི་སྟོབས་འདི་ལས་མེད་ན་ས་འོག་ནས་ཅི་སྟེ་ལྡང་། ད་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 537
ཁྱེད་ས་འོག་ཏུ་འགྲོ་ན་ངེད་གར་འགྲོ་ཞེས་སྨྲས་པས། ཡང་ལྷ་མིན་དག་ལོག་
ནས་ལྷ་རྣམས་ལ་གཡུལ་འགྱེད་པར་བྱེད་དོ། ། ཡང་ཕམ་སྟེ་འབྲོས་པ་ན་འགའ་
ཞིག་དབང་པོ་གསུམ་པ་མེ་ཏོག་ཕྲེང་ཅན་སོང་སྟེ། ལྷ་མ་ཡིན་དག་འདི་ལྟར་
ཕམ་མོ་ཞེས་སྒྲོན་ནོ། ། དེར་མེ་ཏོག་ཕྲེང་གིས་ལྷ་མ་ཡིན་བྱེ་བ་ཕྲག་དུ་མ་བསྐུལ་
ཏེ་ནམ་མཁའ་ཐམས་ཅད་ཁེངས་པར་བྱས་ནས་རྒྱུག་གོ། ། དེ་ལྟར་འོང་བ་སྒྲ་
གཅན་དང་། བརྟན་མཐོང་ནས་དགའ་ཞིང་ཡང་ཐམས་ཅད་ལོག་སྟེ་འོང་བ་
ན། ལྷ་དག་ན་རེ། དུད་འགྲོ་ཁྱེད་ཡུན་ཇི་སྲིད་དུ་དེ་སྐྱོང་བར་བྱེད། གཏི་
མུག་གིས་སྒྲིབ་པ་ཁྱེད་རང་གི་དཔུང་བརླག་པར་མ་གྱུར་བར་ལ། ཡང་ལོག་
གམ་ཞེས་སྨྲ་ཞིང་རྒྱུག་པར་བྱེད་དོ། ། དེར་ལྷ་མིན་དག་ཞུམ་པ་ན། མེ་ཏོག་
ཕྲེངན་རེ། ལྷ་མ་ཡིན་ཅིའི་ཕྱིར་ཞུམ། ང་གཅིག་པུས་ཀྱང་ལྷ་རྣམས་གཞོམ་
པར་ནུས་ན་ངེད་དབང་པོ་གསུམ་དང་བཅས་པས་ཅིའི་ཕྱིར་གཞོམ་པར་མི་ནུས།
ཁྱེད་རྣམས་འཇིགས་པར་མ་བྱེད། ཞུམ་པར་མ་བྱེད། ཀྱེ་ལྷ་མ་ཡིན་དག་རྒྱལ་
བར་གྱུར་ཅིག མཐུ་རྩལ་དང་བཅས་པ་རྒྱལ་བར་གྱུར་ཅིག་ཅེས་སྨྲས་ཏེ།
ཐམས་ཅད་དྲིལ་ནས་གཡུལ་ཤོམ་པར་བྱེད་དོ། ། དེའི་ཚེ་ཕྲེང་ཐོགས་པ་དང་།
རྟག་མྱོས་པ་དང་། ཡོལ་གོ་ཐོགས་པ་དང་། པི་ཝང་ཅན་གསུམ་པའི་ལྷའི་
དབང་པོ་རྣམས་བཻཌཱུརྱའི་རིའི་རྩེ་མོ་རྣམས་ཁེངས་པར་བྱས་ནས་འཁོད་དེ་རློམ་
པ་སྐྱེས་ནས་འདི་ལྟར། སུམ་ཅུ་རྩ་གསུམ་པ་དང་བརྒྱ་བྱིན་མེད་ཀྱང་བདག་
ཅག་རྣམས་ཀྱིས་ལྷ་མིན་རྣམས་ལན་དུ་མར་ཕམ་པར་བྱས་སོ་ཞེས་སྨྲའོ། ། དེ་
ལྟར་འཁོད་པ་ན། ལྷ་མ་ཡིན་གྱིས་རྒྱ་མཚོ་ཐམས་ཅད་ཁེངས་པར་བྱས་ནས་
གཡུལ་འགྱེད་དུ་ཡོང་བ་མཐོང་ནས། འདི་ལྟར་དཔུང་ཆེན་པོར་འཕེལ་ཏེ་ཡོད་
པ་འདི་ན་ངེས་པར་མེ་ཏོག་ཕྲེང་ཡོང་བ་ལྟ་ཞིག་ཅེས་སྨྲས་སོ། ། དེར་དེ་དག་གི་
སྔོན་ཉིད་ལ་མེ་ཏོག་ཕྲེང་འདུག་པ་མཐོང་ནས་དེ་དག་ལ་སྨྲས་པ། ཁྱེད་གང་
- ་ ་ས ་ས ་་ ་ ་ ་ ་ ་ ་
་ ་ ་ ... -
.་ ་
- ་.…………… ..…



-
538 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གིས་བསླུས་ནས་ཡོངས། ད་དུང་ཆོས་དང་ལྡན་པ་དུ་མ་ཡོད་པས་ལྷ་རྣམས་
མངོན་པར་འཕེལ་ཏེ། ཁྱེད་པས་ངེད་དཔུང་ཡང་ཆེ་ལ་སྟོབས་ཀྱང་ཆེ་ཡི།
ཁྱེད་རང་གི་དཔུང་ཉམས་པར་མ་བྱེད་ཅིག་ཅེས་སྨྲས་པ་དང་། དེ་དག་ཚིག་ལ་
མི་བརྩི་བར་གཡུལ་ཆེན་པོ་འགྱེད་པར་བྱེད་དོ། ། དེའི་སྒྲ་ནམ་མཁའ་ལ་གྲགས་
པ་དག་གིས་རྒྱ་མཚོའི་ཉ་དང་དུང་དང་ཆུ་སྲིན་དང་ཉ་མིད་ལ་སོགས་པ་དག་གི་
སྙིང་བརྒྱ་སྟོང་དུ་གས་ཏེ་འཆིའོ། ། དེར་མེ་ཏོག་ཕྲེང་རབ་ཏུ་དྲེགས་པ་དང་
བཅས་པའི་སྟེང་དུ་ཡོལ་གོ་ཐོགས་པ་རྒྱུག་པ་ན། དེས་རྒྱ་མཚོའི་རི་དཔག་ཚད་
ལྔ་པ་ལ་སོགས་པ་ཕྱུང་ཞིང་འཕེན་པ་ན། དེ་དག་དཀོན་མཆོག་གསུམ་ལ་
སྐྱབས་སུ་འགྲོ་ཞིང་། ཆོས་ཡིད་ལ་བསམ་ནས་མེའི་ཆར་ཆེན་པོ་ཕབས་ནས་རི་
དེ་དག་རྒྱ་མཚོའི་དབུས་སུ་བྱེ་མ་གཏོང་བ་ལྟར་འཐོར་བར་བྱེད་དོ། ། ཡང་
དེས་དབྱུག་ཐོ་ཆེན་པོ་ཐོགས་ཏེ་ཡོང་བ་ན། མཚོན་གྱི་ཆར་གནམ་ལྕགས་ལྟ་
བུས་དེ་དག་ཕམ་པར་བྱེད་དོ། ། དེར་བརྟན་པ་ནི་དཔག་ཚད་ཙམ་གྱི་མཚོན་
བླངས་ནས་རྟག་མྱོས་བ་ཅན་རྒྱུག་གོ། ། དེར་འཇིག་རྟེན་སྐྱོང་བདག་གིས་
ཕྲོགས་ཏེ་རང་གི་བྲང་ལ་བསྣུན་ནས་ཉམས་པར་བྱེད་དོ། ། སྒྲ་གཅན་ནི་པི་
ཝང་ཅན་གསུམ་པ་ཅན་རྒྱུག་པ་ན་དེ་དག་གིས་མེ་ཆར་ལྟར་དུ་ཕབ་ནས་རབ་ཏུ་
བསྲེགས་པ་དག་སའི་འོག་ཏུ་འབྲོས་པར་བྱེད་དོ། ། དེའི་ཚེ་ལྷ་རྣམས་བཻཌཱུརྱའི་
རིའི་རྩེ་མོ་ལ་འཛེགས་ཏེ་འཁོད་ནས། འདི་ལྟར་ལྷ་མ་ཡིན་རྣམས་གོར་མ་ཆག་
པར་ཡང་ཡོང་བར་འགྱུར་ཏེ། ཐག་བཟང་རིས་དང་རབ་རྒོད་དག་ད་དུང་མ་
བྱུང་ཞིང་། ལྷ་མ་ཡིན་ཐམས་ཅད་ཀྱང་དེ་ལ་ལྟོས་པ་ཡིན་པས་དེས་ན་དེ་ལས་
རྒྱལན་ནི་ཐམས་ཅད་ལས་རྒྱལ་བར་འགྱུར་ཞིང་། དེ་ལས་ཕམ་ན་ནི་ཐམས་
ཅད་ལས་ཕམ་པར་འགྱུར་རོ་ཞེས་སྨྲ་ཞིང་གཡུལ་འགྱེད་པའི་ཕྱིར་ངེས་པར་
གནས་པར་བྱེད་དོ། ། ཀླུ་ཆོས་དང་མི་ལྡན་པ་དག་ཀྱང་རབ་རྒོད་ལ་སྒུགས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 539
ཤིང་ལོངས་སྤྱོད་ལྡན་དུ་འདུག་གོ། ། དེ་ལྟར་ལྷ་མ་ཡིན་ཕམ་པ་དག་རབ་རྒོད་
དང་ཐག་བཟངས་རིས་ཀྱིས་ཐོས་ནས། ཅི་དབང་པོ་གསུམ་པོ་དག་གང་ན་
འདུག་ཅེས་སྨྲས་སོ། ། དཔུང་ཉམས་པ་དག་སའི་སྒོ་ཐ་མ་ན་ཁྱོད་ལ་སྒུགས།
ཁྱོད་ལ་ལྟོས། ཁྱོད་ལ་བརྟེན་ཅིང་མཆིས་ཏེ། ཉིན་མཚན་ཁོ་ནར་ངོ་ཚ་བ་ཡིས་
ས་འོག་གི་ནང་དུའང་མཆི་བའི་རྔོ་མ་ཐོག་གོ། ། རབ་རྒོད་ན་རེ། ཅི་བརྒྱ་བྱིན་
འོངས་སམ་མ་འོངས། མ་མཆིས་སོ། ། དེར་ཁྲོས་པའི་མིག་དམར་པོས་རང་
གི་དཔུང་ལ་བལྟ་ཞིང་། ཅི་རྒྱལ་ཆེན་བཞི་པ་དག་ཁོ་ནས་གནས་གསུམ་དུ་
གཏོགས་པའི་ལྷ་མ་ཡིན་དག་ཕམ་པར་བྱས་ཏེ། དེའི་ཕྱིར་དང་ཆ་སྟེ་ལྷ་ཐམས་
ཅད་ཕམ་པར་བྱའོ་ཞེས་སྨྲས་ཏེ། རང་གི་འཁོར་ལ་བོས་ནས། ཀྱེ་ལྷ་རྣམས་
བསད་པར་བྱ་བ་དང་གཞོམ་པར་བྱ་བའི་ཕྱིར་བདག་ཆ་ཡིས། རྔ་བོ་ཆེ་རྡུངས་
ཤིག བརྒྱ་བྱིན་དང་བཅས་པ་གཞོམ་པར་བྱ་ཡིས། བར་མ་དོར་ལྷ་མིན་ཕམ་
པར་མི་བྱའོ། ། ལྷའི་དཔུང་དག་ལྷ་མིན་གྱི་འབྱོར་པ་ལ་ལྟ་ཞིང་ཤུག་པ་ངས་མི་
ཤེས་སམ། ལྷ་མ་ཡིན་ཐམས་ཅད་རྒྱུགས་ཤིག་ཅེས་སྨྲས་ཏེ། ཐག་བཟངས་
རིས་དང་བཅས་པ་རྔའི་སྒྲ་དྲག་པོ་འབྱིན་ཅིང་། ཤིང་རྟའི་འཁོར་ལོ་རྩིབས་
འབུམ་ཡོད་པ། ཉི་མ་ལྟ་བུའི་འོད་དང་བཅས་པ། བྱེ་བ་ཕྲག་དུ་མ་དང་བཅས་
པ་ཆའོ། ། དེ་ཆས་པ་ན་རི་དང་རྒྱ་མཚོ་དང་རི་རབ་དང་བཅས་པ་དང་བརྒྱ་
བྱིན་གྱི་སྟན་དང་བཅས་པ་གཡོ་བར་འགྱུར་རོ། ། དེར་བརྒྱ་བྱིན་གྱིས་རིག་ནས་
ལྷ་རྣམས་ལ་བསྒོ་བ། ཀྱེ་སུམ་ཅུ་རྩ་གསུམ་པའི་ལྷ་རྣམས་ཐམས་ཅད་ཆོས་ཤིག
འདི་ལྟར་རབ་རྒོད་དང་ཐག་བཟངས་རིས་དག་ལྷ་རྣམས་གཞོམ་པའི་ཕྱིར་ཡོང་
ངོ་། ། བདག་ཀྱང་གླང་པོ་ཆེ་ས་སྲུང་གི་བུ་ལ་ཞོན་ཏེ་ཆ་བར་བྱའོ་ཞེས་སྨྲས་
སོ། ། དེར་དེ་ཐམས་ཅད་གོ་མཚོན་གྱི་གནས་ཤིང་རྟ་སྣ་ཚོགས་ཀྱི་ཚལ་དུ་
འགྲོའོ། ། དེ་དག་འགྲོ་བ་ན་རྒྱ་མཚོ་གྲུམ་པ་ལྟ་བུའི་སྒྲ་བྱུང་ཞིང་། ལྷ་རྣམས་
་ མ འ ཡ
་ ་ ་ ་
་ ་ ་
་ ་ས ་ ་ ་ ་
མཁན་ཐ་ ་. དབབ
， -- ཡང་བས ང༌ ཡས་ .………-ཁམ- མམ་ ... ད ་ བས་ཐ
་.
ཁབས ..…་ བང པ …………
-
་，



540 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕན་ཚུན་རྒྱུག་པའི་རྡུལ་གྱིས་ནམ་མཁའ་གཡོགས་པ་ལྟ་བུ་བྱུང་ངོ་། ། མཚོན་
སྣ་ཚོགས་བླངས་ནས་བརྒྱ་བྱིན་མཐོང་བར་འཁོད་དེ། རབ་ཏུ་དགའ་ཞིང་།
རིན་པོ་ཆེ་སྣ་བདུན་གྱིས་བརྒྱན་པའི་ཤིང་རྟ་ལ་དྲིལ་བུ་གཡེར་ཁའི་ ཕྱ་བ་
གཏིབས་པ་མང་པོ་ལ་ཞོན་ཏེ་ལྷའི་དབང་པོ་དག་ནམ་འགྲོ་སྙམ་དུ་སེམས་ཤིང་
འཁོད་དོ། ། དེའི་ཚེ་བརྒྱ་བྱིན་གྱིས་མ་ཏ་ལི་ལ་བསྒོ་སྟེ། ཁྱོད་སོང་ལ་ངའི་གླང་
པོ་ལོངས་ཤིག་ཅེས་སྨྲས་སོ། ། དེས་ཀྱང་རང་གི་འདོད་པས་སྤྲུལ་པའི་པདྨའི་
ཚལ་ནས་ས་སྲུང་གི་བུ་གླང་པོ་དུ་མས་བསྐོར་བའི་གནས་སུ་སོང་ངོ༌། ། དེ་ལ་
བསྙད་པས་དེ་ཡང་རིངས་པར་ཆོས་བཟང་དུ་སོང་ངོ་། ། དེར་བརྒྱ་བྱིན་གྱིས་
རྫུ་འཕྲུལ་གྱིས་དེའི་ལུས་ལ་སྐྱོན་མེད་པ་ཁ་རྒྱ་སྤྲུལ་བར་བྱེད་དོ། ། དེའི་ཁ་རེ་རེ་
ལ་སོ་དཀར་པོ་བཅུ་བཅུའོ། ། སོ་རེ་རེ་ལ་པདྨའི་རྫིང་བུ་བཅུ་བཅུ། རྫིང་བུ་རེ་
ལ་པདྨ་སྟོང་སྟོང་། པདྨ་རེ་ལ་རི་བོ་བཅུ་བཅུ། རི་བོ་རེ་ལ་བོག་རི་བརྒྱ་བརྒྱ།
བོག་རི་རེ་ལ་ལྷ་མོ་བརྒྱ་བརྒྱའོ། ། དེ་ཐམས་ཅད་ཀྱང་སིལ་སྙན་ཡན་ལག་ལྔ་
དང་ལྡན་པ། ། གླུ་ལེན་བྲོ་བརྡུང་བ་ཞིག་ཏུ་ཆགས་སུ་རུང་བ། གཞན་དང་མི་
འདྲ་བའི་གླུ་དབྱངས་ལེན་པ་དག་སྤྲུལ་ལོ། ། གླང་པོ་དེ་ཡང་ལུས་དཔག་ཚད་
སྟོང་ཡོད་དེ། དེ་ལྟ་བུའི་སྤྲུལ་པའི་རྒྱན་དུ་མས་མཛེས་པའི་གླང་པོའི་རྒྱབ་ཏུ་
ཞོན་ཏེ་འགྲོ་བ་ན། ལྷ་ཐམས་ཅད་ཀྱང་ཤིང་རྟ་སྣ་ཚོགས་ལ་ཞོན་ཏེ་མཚོན་སྣ་
ཚོགས་ཐོགས་ཏེ། རབ་ཏུ་དགའ་ཞིང་རྩེ་ལ། སྒྲ་དི་རེ་རེ་སྒྲོགས་པ་གྲངས་མེད་
པ་དག་གིས་ཀུན་ནས་བསྐོར་ཏེ་འདོང་བར་བྱེད་དོ། ། དེ་ལྟར་ལྷའི་དབང་པོ་
དེ་ནི་བསོད་ནམས་ཀྱི་སྟོབས་ཆེན་པོ་དང་ནི་ལྡན། ཉི་མ་འབུམ་པས་ལྷག་པའི་
འོད་ཆེན་པོས་ནི་གསལ། ཐམས་ཅད་པས་ལྷག་པའི་གཟི་བརྗིད་ནི་འབར།
ལྷའི་ཚོགས་གྲངས་མེད་པས་ནི་བསྐོར་ཏེ། དཔག་ཚད་ཉིད་ཁྲིས་ཁྱབ་པའི་ནམ་
མཁའི་ཁམས་ཐམས་ཅད་སིལ་སྙན་དང་གླུ་དབྱངས་སྣ་ཚོགས་ཀྱིས་ཁེངས་པར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 541
བྱེད་དེ་ཆ་བར་བྱེད་དོ། ། དེའི་ཚེ་ལྷ་མ་ཡིན་གྱི་དཔུང་གིས་འཇིག་རྟེན་སྐྱོང་བ་
དག་སྐྲག་སྟེ་བྲེད་སྐད་འབྱིན་ཞིང་བརྒྱ་བྱིན་ཅན་སོང་སྟེ། ཀྱེ་མ་ལྷའི་དབང་པོ་
དག་ལྷ་རྣམས་གཞོམ་པའི་ཕྱིར་རབ་རྒོད་དང་ཐག་བཟངས་རིས་མཆིས་ཏེ། རྒྱ་
མཚོ་ཐམས་ཅད་ནི་འཁྲུགས། རི་བོ་སྟོང་རབ་ཏུ་གཡོ། ལྷ་མ་ཡིན་རྣམས་སྒྲ་
ལྡེབས་པ་དག་འབྱིན་ཞིང་། ཤིན་ཏུ་འཇིགས་པའི་སྒྲ་ཐོས་པས་རྒྱ་མཚོར་
གནས་པའི་ཉ་དང་ཀླུ་དག་ཀྱང་ཤིན་ཏུ་སྟོབས་ཆུང་། སྲིན་པོ་དང་ཤ་ཟ་དག་
ཀྱང་གུམ་པར་གྱུར། ཆོས་དང་མི་ལྡན་པའི་ཀླུ་དག་རབ་ཏུ་དགའ་ནས་འབྲུག་
སྒྲ་དྲག་པོ་འབྱིན། ཆོས་དང་ལྡན་པའི་ཀླུ་ནི་ཡིད་ཞུམ་ཞིང་འབྲུག་སྒྲ་མི་སྒྲོགས།
གསེར་གྱི་རི་བོ་དྲུག་ཁྲི་རི་རབ་དང་བཅས་པ་རབ་ཏུ་གཡོ། འདི་ལྟར་འབྱུང་པོ་
ཐམས་ཅད་ནི་སྒྱིད་ལུག ཕྲེང་ཐོགས་པ་ལ་སོགས་པ་ཐམས་ཅད་སྒྱིད་ལུག་ནས་
བདག་ཅག་ལྷའི་དྲུང་དུ་མངགས་ན། ལྷས་ཇི་ལྟར་ལན་བགྱི་བ་བསྒྲུབ་ཏུ་
གསོལ། འདི་ལྟར་བདག་ཅག་རྣམས་ཀྱིས་ནི་ལྷ་མ་ཡིན་གྱི་གནས་གསུམ་དུ་
གཏོགས་པ་དག་ཡང་དང་ཡང་དུ་ཕམ་པར་བགྱིས་སོ་ཞེས་སྨྲས་པ་དང་
། དེ་ན་
རེ། འཇིག་རྟེན་སྐྱོང་བ་དག་འདི་ལྟར་ཐམས་ཅད་བདག་གིས་རིག་སྟེ། རབ་
རྒོད་དང་ཐག་བཟངས་རིས་ཆས་པའི་ཕྱིར་དེ་དག་ཆད་པས་གཅད་པ་དང་།
ལྷ་རྣམས་བསྐྱབ་པའི་ཕྱིར་བདག་ཆ་ཡིས། བདག་ལྷ་རྣམས་འཇིགས་པར་མ་
བྱེད་ཅིག ད་དུང་འཛམ་བུའི་གླིང་ན་ཕ་མ་དང་དགེ་སྦྱོང་དང་བྲམ་ཟེ་དེ་དག་
ཏུ་འཛིན་པ། དམ་པའི་ཆོས་ལ་དགའ་ཞིང་ལས་འབྲས་ཀྱི་དེ་ཉིད་རིག་པ།
གསོ་སྦྱོང་ལ་ཉེ་བར་གནས་པ། སྦྱིན་པ་དང་བསོད་ནམས་ལ་དགའ་བའི་མི་
དག་ཡོད་པས་ལྷ་མ་ཡིན་དག་གིས་འཚེ་བར་མི་ནུས་ཀྱི། མ་འཇིགས་ཤིག་ཅེས་
སྨྲས་ཏེ། ལྷའི་དབང་པོ་དཔུང་དང་བཅས་པ་དག བིཌཱུརྱའི་རི་ལ་རྒྱལ་ཆེན་
བཞིའི་ལྷ་གནས་ཅན་སོང་བ་དང་། དེ་དག་རབ་ཏུ་དགའ་སྟེ། ལྷའི་དབང་



542 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པོས་སྔོན་དུ་འདྲེན་པ་དང་བཅས་པའི་ལྷ་དག་རྒྱལ་བར་སྤྱོན་ཅིག་ཅེས་སྨྲ་སྟེ།
དེར་དེ་དག་ལ་བརྒྱ་བྱིན་ན་རེ། འདིར་ལྷ་རྣམས་བསྐྱབ་པའི་ཕྱིར་ང་ཡོངས་
ཀྱིས། ལྷ་རྣམས་མ་འཇིགས་ཤིག་ཅེས་སྨྲས་པ་དང་། དེ་དག་ན་རེ། བདག་
ཅག་གཅིག་པུས་ཀྱང་སྔར་ལྷ་མ་ཡིན་དུ་མ་ཕམ་པར་བྱས་ན། ད་ཁྱེད་ཀྱིས་ལྷ་མ་
ཡིན་རྣམས་ཕམ་པར་མཛད་པ་ལྟ་ཅི་སྨོས་ཏེ། ད་ནི་འཇིགས་པ་ཅུང་ཟད་ཀྱང་
མེད་དོ། ། དེ་ལྟར་ལྷའི་དབང་པོ་དེ་གླང་པོ་ཆེ་ས་སྲུང་གི་བུ་ལ་ནི་ཞོན། ལུས་
ཉི་མ་འབུམ་པས་ལྷག་པའི་འོད་ཟེར་ནི་འཕྲོ། ཤིང་རྟ་འབུམ་ཕྲག་དུ་མ་ནི་རྒྱུན་
སྣ་ཚོགས་ཀྱིས་སྤྲས། སུམ་ཅུ་རྩ་གསུམ་པའི་ལྷའི་ཚོགས་བྱེ་བ་ཕྲག་དུ་མས་ནི་
བསྐོར། དྲིལ་བུ་གཡེར་ཁ་དང་སིལ་སྙན་ལྔ་ལྡན་གྱི་སྒྲ་སྙན་ཞིང་ཡིད་དུ་འོངས་
པས་ནི་ཕྱོགས་ཐམས་ཅད་ཁེབས་པར་བྱས་ཏེ། ལས་ཀྱི་འབྲས་བུ་ལེགས་པར་
སྤྱད་པའི་དཔལ་གྱིས་མངོན་པར་མཐོ་ཞིང་། དཔེ་ཟླ་དང་བྲལ་བ་དག་དེར་
འཁོད་པ་དག་རབ་ཏུ་སྤྲོ་ཞིང་། ལྷ་མ་ཡིན་དག་ནམ་ཡོང་སྙམ་དུ་སྒུགས་སོ། །
ཡང་ལྷ་མ་ཡིན་གྱི་དབང་པོ་བཞི་ལ་སའི་འོག་ཏུ་གཏོགས་པ་ཐམས་ཅད་ཀྱིས་
བསྐོར་ཏེ། མཚོན་ཆ་བྱེ་བ་དུ་མ་ཐོགས་པ་དག་མས་ཡར་ཆ་བར་བྱེད་དོ། ། དེ་
ཆ་བ་ན་རི་ཐམས་ཅད་ཀྱང་འགུལ་བར་བྱེད། རྒྱ་མཚོ་ཐམས་ཅད་འཁྲུག་པར་
བྱེད་ཅིང་། ནག་པོའི་ཕྱོགས་ཀྱི་ཀླུ་རྣམས་དང་བཅས་པས་ནི་རྒྱ་མཚོ་ཐམས་
ཅད་ཁྱབ་པར་བཀང་ཞིང་། ལྷ་རྣམས་ཀྱིས་ནི་ནམ་མཁའ་ཐམས་ཅད་ཁྱབ་
པར་བཀང་སྟེ་གནས་སོ། ། དེ་ཐམས་ཅད་ནི་ངོ་མཚར་གྱི་ཡིད་ཀྱིས་ཕན་ཚུན་
འཐབ་པ་ལ་མོས་སོ། ། དེ་ནས་འཇིག་རྟེན་སྐྱོང་བ་དང་ནོར་རྒྱས་ཀྱི་བུ་ལ་
སོགས་པ་ན་རེ། ལྷ་མ་ཡིན་དག་བདག་གི་མདུན་ན་འབོད་པས་འཐབ་མོ་དག་
གྱིས་ཤིག་ཅེས་ཅིའི་ ཕྱིར་བཀའ་མི་སྩོལ་ཅེས་སྨྲས་སོ། ། བརྒྱ་བྱིན་ན་རེ།
འཇིག་རྟེན་སྐྱོང་བ་དག་འཛམ་བུའི་གླིང་དུ་རིངས་པར་སོང་ལ་ཆོས་དང་ལྡན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 543
པའི་མི་དག་འདུག་གམ་མི་འདུག་བརྟག་པར་གྱིས་ཤིག དེ་ནས་གཡུལ་འགྱེད་
པར་བྱའོ་ཞེས་སྨྲས་སོ། ། དེ་ནས་དེ་དག་ཐམས་ཅད་ལྕགས་ཀྱི་མདའ་འཕངས་
པ་ལྟར་འཛམ་བུའི་གླིང་དུ་དོང་སྟེ། ཡུལ་ནས་ཡུལ། གྲོང་ནས་གྲོང་། དགོན་
པ་ནས་དགོན་པ། ནགས་ཚལ་ནས་ནགས་ཚལ། སྲང་ནས་སྲང་། ཚོང་
འདུས་ནས་ཚོང་འདུས། རི་བྲག་ནས་རི་བྲག་ཐམས་ཅད་དུ་འགྲོ་ཞིང་རྟོག་
པར་བྱེད་དོ། ། སུ་ཞིག་ནི་ཆོས་ལ་གནས། སུ་ཞིག་ནི་ཆོས་བཞིན་སྤྱོད། སུ་
ཞིག་ནི་ཕ་ལ་ཕར་འཛིན། མ་དང་དགེ་སྦྱོང་དང་རིགས་ཀྱི་རྒན་རབས་ལ་དེར་
འཛིན། གསུམ་ལ་སྐྱབས་སུ་འགྲོ། སུ་ཞིག་ནི་གསོ་སྦྱོང་ལ་གནས། སུ་སྲོག་
གཅོད་ལ་སོགས་སྤངས་ཞེས་སོགས་ལེགས་པར་བརྟགས་ནས། ཡང་སྐད་ཅིག་
ཙམ་གྱིས་ལྷའི་དབང་པོའི་དྲུང་དུ་སོང་སྟེ། དགེས་པར་མཛད་དུ་གསོས། ད་
དུང་འཛམ་བུའི་གླིང་ན་ཆོས་སྤྱོད་པ་དག་མཆི་སྟེ། འདི་ལྟར་ཡུལ་འདི་ཞེས་བྱ་
བན། རིགས་འདི་ཞེས་བྱ། མིང་འདི་ཞེས་བྱ། ཕའི་མིང་། མའི་མཁན་
པོའི། སློང་དཔོན་མིང་འདི་ཞེས་བྱ་བས་བསླབ་པའི་གནས་འདི་ལྟ་བུ་བླངས་
ཏེ་ཞེས་པའམ། མིང་འདི་ཞེས་བྱ་བ། ཕ་ལ་ཕར་འཛིན་པ། ཞེས་སྔར་བཞིན་
བརྗོད་དེ། དེ་ལྟ་བུ་དག་མཆིས་པས་ལྷའི་ཕྱོགས་ནི་རྒྱལ་ཞིང་། ལྷ་མ་ཡིན་ཕམ་
པར་འགྱུར་གྱི། ཆོས་དང་མི་ལྡན་པའི་ཀླུ་དག་གཞོམ་པའི་ཕྱིར་ནོར་རྒྱས་ཀྱི་བུ་
ལ་སོགས་པ་རྒྱུགས་ཤིག་ཅེས་སྨྲས་པ་དང་། དེ་དག་མེའི་ཆར་ཆེན་པོ་ཕབ་སྟེ།
རབ་རྒོད་ལ་སོགས་པས་བསྐུལ་བའི་ཀླུ་དག་སྲེག་པར་བྱེད་དོ། ། དེར་དེ་དག་
འབྲོས་པ་ན། སྒྲ་གཅན་གྱིས་མཐོང་ནས། རྒྱ་མཚོའི་སྟེང་དུ་རི་མི་ཟད་པའི་
ཆར་འབེབས་ཤིང་རྒྱུག་གོ། ། ཡང་ལྷ་ཡོལ་གོ་ཐོགས་པ་དག་གིས་མེ་དང་མཚོན་
སྣ་ཚོགས་ཀྱི་ཆར་འབེབས་ཤིང་རྒྱུགས་གོ། ། འཇིགས་སུ་རུང་ཞིང་བཟོད་པར་
དཀའ་བའི་གཡུལ་ཆེན་པོ་འགྱེད་དོ། ། དེར་རྒྱལ་མཚོན་རྒྱུ་བའི་ལྷ་མ་ཡིན་དུ་



544
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མ་དག་ལ་ལ་ནི་ལོང་པར་གྱུར། ལ་ལ་འོན། ལ་ལ་འཆིའོ། ། དེ་ལྟར་འཁྲུག་
པན་ཁྱད་པར་འདི་ལྟ་བུ་སྟེ། ལྷ་རྣམས་ནི་མགོ་དང་རྐེད་པ་མ་ཆད་ན་ཟུག་
ཀྱང་མེད་ལ་འཕྲལ་དུ་སྐྱེ་སྟེ། ལྷ་མ་ཡིན་ནི་མིའི་ལྟར་རོ། ། དེ་ནས་ཡོལ་གོ་
ཐོགས་པས་རིའི་རྩེ་མོ་དུ་མ་བླངས་ཏེ་ཆར་ལྟར་ཕབ་པས་སྒྲ་གཅན་གྱི་དཔུང་
འཇོམས་སོ། ། ཡང་སྒྲ་གཅན་གྱིས་རི་དཔག་ཚད་གསུམ་པ་བླངས་ནས་བརྡེག་
པ་ན། ལྷ་དག་གིས་མཚོན་དུ་མའི་ཆར་ཕབ་སྟེ་རྒྱ་མཚོའི་སྟེང་དུ་བྱེ་མ་གཏོར་བ་
ལྟར་འཐོར་རོ། ། དེར་དུད་འགྲོའོ། ། སེམས་ཅན་གྱི་ཐ་མ་སྒྲ་གཅན་དེའི་ཆད་
པ་ལ་མཚོན་ཆར་ལྟར་ཕབ་པས་ལྷ་མ་ཡིན་གྱི་དཔུང་ཅན་འབྲོས་སོ། ། དེར་
བརྟན་པ་ན་རེ། རི་རབ་གཉིས་ཀྱི་གཟུགས་ཙམ་ཡོད་པ་འདི་གཅིག་པུས་ལྷ་
རྣམས་ཕམ་པར་འགྱུར་ཐང་། བོངས་ཆེའང་ཤེད་ཆུང་བས་སྡུག་མ་ཐུབ་པར་
འབྲོས་པ་འདི་ནི་ཤིན་ཏུ་ངོ་ཚ་ལ། འདིའི་མདུན་ན་འདུག་པའི་ལྷ་ཡོལ་གོ་
ཐོགས་པ་དག་ནི་ཤིན་ཏུ་སྙིང་སྟོབས་ཆེའོ་ཞེས་ཟེར་ནས། བརྟན་པ་དང་
མགུལཕྲེང་བ་རང་རང་གི་དཔུང་དང་བཅས་པ་ཡོལ་གོ་ཐོགས་པའི་སྟེང་དུ་རྒྱུག་
གོ། ། དེར་ལྷ་ཕྲེང་ཐོགས་པ་བསྐུལ་ནས་རྒྱུག་པ་ན། སྒྲ་གཅན་གྱིས་མ་བཟོད་
ནས་ཡང་རྒྱུག་སྟེ། ཡང་རི་དང་མཚོན་ཆར་རབ་ཏུ་འཁྲུགས་པས་ནམ་མཁའ་
ཐམས་ཅད་མུན་པར་འགྱུར་ཏེ་མི་བཟད་པའི་གཡུལ་འགྱེད་དོ། ། དེར་ལྷ་མ་
ཡིན་གྱི་ལྷག་མ་ལུས་པ་སའི་འོག་ཏུ་འབྲོས་པ་མེ་ཏོག་ཕྲེང་གིས་མཐོང་ནས་རང་
གི་དཔུང་དང་བཅས་ པས་ གདོང་ དུ་ རྒྱུགས་ཏེ། ལྷ་མ་ཡིན་ཞེས་ མིང་དུ་
བཏགས་པ་འདི་དག་འབྲོས་པ་ལ་རེ་བ་བརྩོན་འགྲུས་དང་མཚོན་ཆ་མེད་དམ།
རང་གི་བུད་མེད་ཀྱི་གནས་སུ་ཉམས་པར་མི་འགྱུར་རམ་ཞེས་སྨྲ་ཞིང་བཟློག་ནས་
ཡང་གཡུལ་འགྱེད་དོ། ། ལྷ་དག་ན་རེ། ལྷ་མ་ཡིན་འདུག་པ་འདི་དག་རང་གི་
དཔུང་ཉམས་བཞིན་དུའང་ད་རུང་ཡོང་བ་ཞེས་སྨྲས་ཏེ། ཀུན་ཏུ་རྒྱུ་དང་ཕྲེང་



， །
，
，
…， ， ， ， ， ，
༡༡ ་ས .…
༡༡
་
，，， 1 ་
，
， ， ，
，
，
- ་
-
，
， ， ，
，， ， ,
.………… .， ， ...………………………. ་ ་ ་ ་ པ …………………..
..… -- མ་ ་་་ .………………………………..……………..…
.……….….. ་་་…………..…..་པ་ ་
་ ་་་་་་་་་་་
7
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 545
ཐོགས་དང་རྟག་མྱོས་དང་ཡོལ་གོ་ཐོགས་པ་ཐམས་ཅད་བརྒྱུགས་ཏེ། རྡོ་དང་
མེ་དང་མཚོན་དང་རིའི་རྩེ་མོ་དག་ཆར་ལྟར་འབེབས་ཤིང་བརྒྱུགས་ལ། ཀླུ་
དག་ཀྱང་མེ་དང་ཐོག་དང་མཚོན་སྣ་ཚོགས་ཀྱི་ཆར་འབེབས་ཤིང་མཚུངས་པ་
མེད་པའི་གཡུལ་འགྱེད་པ་ན། བརྒྱ་བྱིན་ན་རེ། སུམ་ཅུ་རྩ་གསུམ་པ་དག་ལ་
འདི་ལྟ་སྟེ། རབ་རྒོད་ནི་ད་དུང་མ་བྱུང་སྟེ་ལྷ་མ་ཡིན་ཐམས་ཅད་རྒྱུག་གི།
ཁྱེད་རྣམས་ཀྱང་རྒྱུགས་ཤིག དེའི་རྗེས་སུ་བདག་ཀྱང་ཆའོ་ཞེས་དེ་དག་བསྐུལ་
ས་སྲུང་གི་བུ་ལ་སྨྲས་པ། གླང་པོའི་མཆོག་ཁྱོད་ཀྱི་
རྒྱབ་ཏུ་བདག་ཞོན་ཏེ་རབ་རྒོད་ལ་སོགས་པའི་ལྷ་མ་ཡིན་གྱི་ལྷག་མ་རྣམས་
གཞོམ་པར་བྱའོ་ཞེས་སྨྲས་ནས་རྡོ་རྗེ་གསོར་ཞིང་། ལྷ་མ་ཡིན་གྱི་དཔུང་ལ་ཀུན་
ཏུ་ལྟའོ། ། དེར་ལྷ་མ་ཡིན་དག་རབ་ཏུ་ཕམ་ནས་འབྲོས་པ་ན། རབ་རྒོད་ན་རེ།
ལྷ་ཐམས་ཅད་གཞོམ་པ་ལ་བདག་ཆའོ། ། འདི་
ལྟ་བུ་གནས་ལ་ལོག་ན་རང་གི་བུ་སྨད་དག་ལའང་ཇི་སྐད་སྨྲ་ཞེས་བཟློག་སྟེ།
ཡང་རྒྱུག་པར་བྱེད་དོ། ། དེར་ལྷ་ རྣམས་ ཀྱང་ རབ་རྒོད་ ཅན་ རྒྱུགས་ ཏེ།
གཡུལ་ཆེན་པོ་བཀྱེ་བའི་སྒྲས་ནམ་མཁའ་ཐམས་ཅད་བསྐང་ཞིང་རྒྱུག་སྟེ། སྒྲ་
གཅན་ནི་ཡོལ་གོ་ཐོགས་ཅན་ནོ། ། བརྟན་བ་ནི་ཕྲེང་ཐོགས་ཅན་ནོ། ། མེ་
ཏོག་ཕྲེང་ནི་པི་ཝང་ཅན་གསུམ་པར་རོ། ། དེ་ལྟར་གཡུལ་ཆེན་པོ་བཀྱེ་བ་ནི་
གཏམ་དུ་བརྗོད་ཀྱང་སྤུ་ཟིང་ཞེས་བྱེད་ན་མཐོང་ན་ལྟ་སྨོས་ཀྱང་ཅི་དགོས་ཏེ།
རབ་རྒོད་ཀྱིས་ལྷ་རྣམས་འཇོམས་པ་ན་ལྷ་གང་གིས་ཀྱང་རྒོལ་བར་མི་ནུས་
སོ། ། དེའི་ཚེ་བརྒྱ་བྱིན་གྱིས་སུམ་ཅུ་རྩ་གསུམ་པ་རྣམས་ལ་ལྷ་མ་ཡིན་གྱིས་ལྷ་
རྣམས་འདི་ལྟར་གཙེས་ན་ཁྱོད་ཅི་སྟེ་མི་རྒྱུག ལྷ་རྣམས་ཡོངས་སུ་ཉམས་ན་
དགའ་འམ་ཅི། གང་ཆོས་བཟངས་པ་མ་གཏོགས་པ་ཐམས་ཅད་རྒྱུགས་ཤིག
དེར་ཐབས་ཅད་རབ་རྒོད་དང་ཐག་བཟངས་རིས་ཅན་བརྒྱུགས། མཚོན་སྣ་
ཏེ། རྡོ་རྗེ་གསོར་ཞིང་།
ཀྱེ་ལྷ་མ་ཡིན་དག་ཕྱིར་ལོག



546 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཚོགས་དང་རི་བོའི་ཆར་གྱིས་ནམ་མཁར་མཚམས་མེད་པར་འགེངས་སོ། །
རབ་རྒོད་ཀྱང་རི་བོ་དག་འཕེན་ཞིང་། སུམ་ཅུ་རྩ་གསུམ་པ་ཅན་རྒྱུག་གོ། ། དེ་
ལྟར་གཡུལ་མི་བཟད་པ་བཀྱེ་བའི་ཚེ་ནམ་མཁའ་ ཐམས་ཅད་འགེངས་ཤིང་།
གསེར་གྱི་རི་བོ་འབུམ་ཕྲག་དུ་མ་ཕན་ཚུན་དྲུད་པའི་རྡུལ་གྱིས་པག་ཚད་སྟོང་གི་
བར་གྱི་ནམ་མཁའ་གཡོགས་པར་འགྱུར་རོ། ། དེར་ལྷ་མ་ཡིན་སྙིང་སྟོབས་ཆུང་
བ་དག་སྐྲག་སྟེ་སའི་འོག་ཏུ་འབྲོས་པའི་སྔོན་དུ་ལྷ་མ་ཡིན་གྱི་བུ་མོ་དག་ཡོངས་
ནས། ཀྱེ་མ་ལྷག་མར་གྱུར་པ་དག་བདག་ཅག་གི་ཁྱིམ་ཐབ་དེ་ག་རེ། དེ་ན་རེ།
ལྷ་རྣམས་ཕམ་པར་བྱས་ནས་ཡོང་བ་ཡོད་ཅེས་སྨྲས་སོ། ། དེར་མཚོ་ཀུན་མཐོང་
དུ་སོང་སྟེ་བལྟས་པས་བསད་པར་མཐོང་ནས། མཚོ་ལ་བསྐོར་ཏེ་སྨྲེ་སྔགས་
འདོན་ཞིང་ངུ་། བྲང་བརྡུང་སྐྲ་འབྱིན། ལུས་འགྲེ་ཞིང་གདོང་མཆི་མས་གང་
བར་བྱེད་དོ། ། ཡང་རབ་རྒོད་འཁོར་བྱེ་བ་དུ་མ་དང་བཅས་པ་བརྒྱ་བྱིན་ལྷའི་
དབང་པོ་ཅན་སོང་བ་ན། བརྒྱ་བྱིན་ཡང་སྲུང་བུ་ལ་ཞོན་ཏེ་ཆོས་བཟང་བ་དང་
བཅས་པ་མདའ་འཕངས་ པ་ ལྟར་ བརྒྱུགས་ ནས་མཚོན་ཆར་ལྟར་འབེབས་
སོ། ། ཡང་རབ་རྒོད་ཀྱང་བདག་འདི་ལས་རྒྱལ་བར་བྱའོ་ཞེས་ཤིང་རྟ་བསྒྱུར་ཏེ་
ཡོང་བ་ན། བརྒྱ་བྱིན་ན་རེ། ཆོས་མ་ཡིན་པའི་ལམ་ལ་གནས་པའི་དུད་འགྲོ་
ཁྱོད་ད་གར་འགྲོ། ང་ནི་ཁྱོད་གཞོམ་པའི་ཕྱིར་ཡོངས་ཀྱི། ཁྱོད་རྒྱགས་པ་དང་
ཕྲལ་ལ་ས་འོག་ཏུ་བཏང་གིས་འདུག་ཅིག་ཅེས་སྨྲས་པ་དང་། དེ་ན་རེ། ངེད་
ཀྱང་ཁྱེད་གཞོམ་པའི་ཕྱིར་ཡོངས་ཀྱི་ཞེས་ཟེར་ཏེ། གསེར་གྱི་རི་དཔག་ཚད་ལྔ་
ཡོད་པ་འཕངས་པ་ན། ས་སྲུང་བུའི་ཁའི་དབུགས་ཀྱིས་ཕྱེ་མར་བྱས་ཏེ་རྒྱ་
མཚོར་གཏོར་རོ། ། དེ་མཐོང་ནས་རྡོ་རྗེས་ལྟེ་བ་བྱས་པའི་རི་དཔག་ཚད་ལྔ་པ་
འཕངས་པ་ན། ས་སྲུང་བུའི་སྣས་ནམ་མཁའ་ལ་བླངས་ཏེ་བསྐོར་ནས་རབ་
རྒོད་རང་གི་བྲང་ལ་བརྒྱབ་པས་རབ་ཏུ་ཉམས་ཏེ་སྟན་ལས་ལྟུང་བ་ན། ལྷ་བུ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 547
རྣམས་ན་རེ། གླང་པོ་མཆོག་འདིས་ཀྱང་འདི་ལྟར་བྱས་ན། ལྷའི་དབང་པོའི་
རྡོ་རྗེ་འཕངས་ན་ཉམས་པ་ལྟ་ཅི་སྨོས་ཞེས་སྨྲས་ཏེ། ཡང་རྡོ་རྗེ་དང་རབ་བྱེད་
དང་བྱི་བདར་བྱེད་དང་མེ་ཆུ་ལ་སོགས་པ་མཚོན་དཔག་ཏུ་མེད་པའི་ཆར་ཕབ་
ཅིང་ནམ་མཁའ་ཐམས་ཅད་ཁེངས་པར་བྱེད་དོ། ། ཡང་ལྷ་མ་ཡིན་གྱི་དབང་པོ་
དག་བརྒྱ་བྱིན་ཅན་བརྒྱུགས་པ་ན། དེ་ན་རེ། དུད་འགྲོ་ཁྱེད་ཅི་སྟེ་རྨོངས།
ཁྱེད་ཐམས་ཅད་བདག་གིས་གཞོམ་པར་ནུས་ཏེ། ལྷ་རྣམས་ཀྱི་དཔུང་ནི་ཆོས་
ཡིན། ཁྱེད་རྣམས་ཀྱི་ནི་ཆོས་མ་ཡིན་པས་ཆོས་དང་ཆོས་མ་ཡིན་པ་དག་ཁྱད་
པར་ཤིན་ཏུ་ཆེའོ་ཞེས་ཁྲོས་པའི་བཞིན་གྱིས་དེ་དག་གི་སྟེང་དུ་གླང་པོའི་ཁ་
བསྒྱུར་ཞིང་། ཆོས་ཀྱིས་ཆོས་མིན་ཕམ་བར་བྱ། བདེན་པས་བརྫུན་པ་ཕམ་
པར་བྱ། ཤེས་པས་གཏི་མུག་ཕམ་པར་བྱ། ལྷ་ཡིས་ལྷ་མིན་ཕམ་པར་བྱ།
ཞེས་བརྗོད་དེ་རྡོ་རྗེ་རྩེ་མོ་སྟོང་ཡོད་པ་ཐོགས་ནས་འདི་ལྟ་བུའི་སྤྲུལ་པ་བྱེད་དེ།
ས་སྲུང་གི་བུ་དེ་ལ་ཁ་སྟོང་ཡོད་དེ། ཁ་རེ་ལ་སོ་སྟོང་། སོ་རེ་ལ་པདྨའི་རྫིང་བུ་
སྟོང་། རྫོང་རེ་ལ་པདྨ་སྟོང་། པདྨ་རེ་ལ་འདབ་མ་སྟོང་། འདབ་མ་རེ་ལ་སྙིང་
པོ་བརྒྱ་བརྒྱ། དེ་རེ་རེ་ལ་ལྷའི་དབང་པོ་རྡོ་རྗེ་དང་མཚོན་སྣ་ཚོགས་ཐོགས་པ་བྱེ་
བ་ཁྲག་ཁྲིག་འབུམ་ཕྲག་དུ་མ་ཐོགས་པས་ཕྱོགས་ཐམས་ཅད་གང་བར་སྤྲུལ་
ལོ། ། དེར་དེ་དག་རབ་ཏུ་སྐྲག་སྟེ་ཕྱོགས་ཐམས་ཅད་ཁེངས་པ་འདི་འདྲ་ན་ནི།
སའི་འོག་ཐམས་ཅད་ཀྱང་འདི་ལྟ་བུས་གང་བར་དོགས་སོ་ཞེས་སྨྲེ་སྔགས་འདོན་
ཅིང་དུ་བ་ན། རབ་རྒོད་ཀྱིས་དྲན་པ་རྙེད་དེ་སླར་ལངས་ནས་ལྷ་མ་ཡིན་དག་ས་
སྲུང་གི་བུ་དང་བཅས་པ་ངས་བཟློག་གིས། མ་འཇིགས་ཤིག་ཅེས་སྨྲས་ནས་
བརྒྱུགས་པ་ན་ས་སྲུང་གིས་སྣས་གཟུང་ནས་ནམ་མཁའ་ལ་གསོབ་སྐོར་བ་ལྟར་
བསྐོར་ཏེ། སྲོག་གི་ལྷག་མ་ཅུང་ཟད་ཙམ་ལུས་པར་བྱས་ཏེ་གཏང་བ་ན། ཡང་
དྲན་པ་རྙེད་དེ་ལྷ་མ་ཡིན་ཀུན་དཔུང་འདི་གཅིག་པུ་དཔའ་བ་ཡིན་གྱི། འདི་ལ་



548 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཐམས་ཅད་ཀྱིས་རྒྱུགས་ཤིག་ཅེས་སྨྲས་ཏེ། ལྷ་མ་ཡིན་གྱི་ལྷག་མ་ཀུན་བསྡུས་
ནས་བརྒྱུགས་པ་ན། དབང་པོས་དེ་དག་གསོད་ནི་མི་གསོད་ཀྱི། བསྡིགས་
པའི་སྒྱུ་མའི་སེར་བ་རྡོ་རྗེ་ལྟ་བུ་ཕབས་སོ། ། ཡང་ལྷ་མ་ཡིན་དང་ལྷ་རྣམས་
མཚོན་ཆ་མི་བཟད་པའི་ཆར་འབེབས་ཤིང་། རབ་ཏུ་འཁྲུགས་པས་ལྷ་མ་ཡིན་
དག་རབ་ཏུ་ཉམས་ཏེ་རབ་རྒོད་ལ་སོགས་པ་དག་སྐད་ངན་འདོན་ཞིང་སའི་འོག་
ཏུ་བརྒྱུགས་པ་ན། བརྒྱ་བྱིན་གྱིས་ས་སྲུང་གི་བུ་བཏང་ནས་ཁྱོད་ཀྱིས་སྲོག་གི་
ལྷག་མས་འཚོ་བའི་ལྷ་མ་ཡིན་དེ་དག་གི་ཤིང་རྟ་རྣམས་ཆོག་ལ། སྲོག་དང་
འབྲལ་བར་མ་བྱེད་ཅིག་ཅེས་བསྒོ་སྟེ། དེ་ལྟར་སྡུག་བསྔལ་བའི་སེམས་ཅན་གྱི་
ལྷག་མ་དག་སའི་འོག་ཏུ་གཏོང་བར་བྱེད་དོ། ། དབང་པོ་ལ་སོགས་པའི་ལྷ་
དག་ནི་རང་གི་གནས་སུ་སོང་སྟེ། ཆོས་ལྡན་པའི་ལོངས་སྤྱོད་རྒྱུའི་འབུར་ལྟ་
བུའི་བདེ་བས་འཚོ་བར་བྱེད་དོ། ། དུད་འགྲོའི་རབས་བསྡུས་པའོ། །
༈ ཀླུའི་རྒྱལ་པོ་ཨེ་ལའི་འདབ་ཅེས་བྱ་བ་ཞིག་གྲོང་ཁྱེར་རྡོ་འཇོག་ན་
གནས་བཅས་ཏེ། ཡུན་རིང་པོ་ནས་བདག་གིས་ནམ་ཞིག་སངས་རྒྱས་བཅོམ་
ལྡན་འདས་མཐོང་སྙམ་དུ་སེམས་སོ། ། དེའི་ཚེ་སྤྱིར་དགའ་ལྡན་གྱི་གནས་ན་
སངས་རྒྱས་ཀྱིས་གསུངས་པའི་དྲི་བ་འདི་ལྟ་བུ་ཡོད་དོ། ། བདག་པོ་རྒྱལ་པོ་
གང་ཞིག་ནི། ། ཆགས་ན་རྡུལ་དང་ལྡན་པ་ཡིན། ། རྡུལ་མེད་ན་ནི་རྡུལ་བྲལ་
འགྱུར། ། གང་གིས་འདིར་ནི་ཆགས་ཞེས་བརྗོད། ། བློ་ངན་ཇི་ལྟར་མྱ་ངན་
བྱེད། ། མཁས་པ་ཇི་ལྟར་དགའ་བར་འགྱུར། ། གང་གིས་ལྡང་བ་ལས་བྲལ་
ནས། ། འདི་ན་གྲུབ་དང་བདེ་ཞེས་བརྗོད། ། ཅེས་བྲིས་ཏེ་འདུག་པ་དག་
སངས་རྒྱས་ལོ་ཀ་རུ་མ་བྱོན་པའི་དུས་སུ་ནི་སུས་གྱུང་གཟུང་བར་མི་ནུས་ཤིང་།
དོན་སྨྲ་བར་ཡང་མི་ནུས་ལ། སངས་རྒྱས་འཇིག་རྟེན་དུ་བྱོན་པའི་ཚེ་ན་ནི་
གཟུང་བར་ནུས་ལ་དོན་སྨྲ་བར་མི་ནུས་སོ། ། རེ་ཞིག་ཅིག་ན་རྣམ་ཐོས་ཀྱི་བུས་
* ཆ ༧༧ ཐa=
=
- འི་
ན ༣#* * - ༔
་
༡༩ ཟླ་
༧



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 549
དགའ་ལྡན་དུ་སོང་བ་ན་དེ་མཐོང་བས་ཡ་མཚན་སྐྱེས་ཏེ་གཟུང་ཡང་དོན་མ་
ཤེས་ནས་རང་གི་ཕོ་བྲང་ལྕང་ལོ་ཅན་དུ་སྤང་ལེབ་ལ་བྲིས་ཏེ་བཞག་གོ། ། དེར་
ཨེ་འདབ་ཀྱི་གྲོགས་པོ་གནོད་སྦྱིན་གསེར་འོད་ཅེས་བྱ་བས་མཐོང་ནས་བཟུང་སྟེ།
དོན་མ་རྟོགས་ནས་རྡོ་འཇོག་ཏུ་འཇོག་ཏུ་ཁྱེར་ཏེ། ཨེ་ལའི་འདབ་ལ་བྱིན་ནས་
སྤང་ལེབ་ལ་བྲིས་ཏེ། གྲོགས་པོ་དག་དྲི་བ་འདི་སངས་རྒྱས་ཀྱིས་གསུངས་པ་
ཡིན་ནའང་སུས་ཀྱང་དོན་མ་རྟོགས་ཀྱི། འདི་དང་གསེར་འབུམ་ལྷན་དུ་ཁྱེར་
ལ། འདི་ལྟར་དྲི་བ་འདིའི་དོན་ཤེས་ན་གསེར་འབུམ་འདི་སྟེར་རོ། ། བསྙེན་
བཀུར་ཡང་བྱེད་དོ་ཞེས་ཕྱོགས་ཀུན་ཏུ་དྲིལ་སྒྲོགས་ཤིག དེར་ཤེས་པ་དག་བྱུང་
ན་གསེར་འབུམ་ཡང་བྱིན་ཅིག གལ་ཏེ་མ་ཤེས་ན་གྲོང་ཁྱེར་དང་གྲོང་བརྡལ་
ཡང་མ་ཡིན་ནོ་ཞེས་བརྗོད་ལ་གཞན་དུ་སོངས་ཤིག་ཅེས་བརྗོད་དོ། ། དེར་ཨེ་
ལའི་འདབ་ཀྱིས་བྲམ་ཟེའི་ཁྱེའུ་ཞིག་ཏུ་སྤྲུལ་ནས་དེ་བཞིན་དུ་དྲིལ་བསྒྲགས་པས།
བཱ་ར་ཎ་སེ་ན་བྲམ་ཟེ་ན་ལ་ཏ་ཞེས་བྱ་བ་ན་རེ། ད་སྟེ་ལ་བཅུ་གཉིས་ན་བདག་
གིས་བཤད་དོ་ཟེར། དུས་དེ་རིང་ངོ་བྱས་པས། འོ་ན་ལོ་དྲུག་ནའོ། ། སྔར་
བཞིན་བྱས་པས། མཐར་ཞག་བདུན་ནའོ་ཟེར་ནས་དྲང་སྲོང་དེ་དགེ་སློང་ཞིག་
གི་དྲུང་དུ་སོང་སྟེ་སྔར་བཞིན་བསྙད་པས། དེ་ན་རེ། བྲམ་ཟེ་ཆེན་པོ་དག་དེ་
ནི་སངས་རྒྱས་བཅོམ་ལྡན་འདས་ལ་ཞུས་ཤིག་ཅེས་སྨྲས་སོ། ། དེས་ཤེས་ལྡན་
སངས་རྒྱས་འཇིག་རྟེན་དུ་བྱུང་ངམ། བྱུང་ངོ་། ། གང་ན་བཞུགས་དྲིས་པས།
དྲང་སྲོང་སྨྲ་བ་རི་དྭགས་ཀྱི་ནའོ་ཟེར་རོ། ། དེས་དེར་ཕྱིན་པ་དང་། བཅོམ་
ལྡན་འདས་སྐུ་བལྟ་བས་ཆོག་མི་ཤེས་པ་དེ་མཐོང་ནས་རབ་ཏུ་དད་དེ། དགེ་
བའི་རྩ་བ་བསགས་བའི་མཐུས་ཆོས་ཐོས་ཤིང་། རྒྱུན་དུ་ཞུགས་པའི་འབྲས་སུ་
ཐོབ་སྟེ། བདག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་འབྱུང་བར་
ཅི་གནང་ཞེས་ཞུས་པ་དང་། བཅོམ་ལྡན་འདས་ཀྱིས་བཀའ་སྩལ་པ། ན་ལ་ཏ་
...
-
་
་ ་
་ ་
- - ་་་... ་་.... ་་ ་་ -- ་ ་
- ་་ ་་



550 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཁྱོད་ཀྱིས་བྲམ་ཟེའི་ཁྱེའུ་ལ་དྲིས་པའི་དོན་སྨྲ་བར་ཁས་བླངས་པ་དེ་སྟོན་ཅིག
དེའི་འོག་ཏུ་རབ་ཏུ་འབྱུང་བར་བྱའོ་ཞེས་གསུངས་པ་དང་། ན་ལ་ཏ་ན་རེ།
བཅོམ་ལྡན་འདས། བདག་གིས་འདི་ལྟ་བུའི་ཡོན་ཏན་གྱི་ཚོགས་ཐོབ་ཀྱང་དྲི་
བ་དེའི་ལན་ནི་བརྗོད་པར་མི་ནུས་ཞེས་ཞུས་སོ། ། བཀའ་སྩལ་པ། ཁྱོད་སོད་
ལ་དྲི་བ་དེ་སྨོས་ཤིག་ཅེས་གྱིས་ཤིག དེར་སྨྲས་པ་དང༌། འདི་སྐད་བརྗོད་པར་
བྱ་སྟེ། དྲུག་པ་བདག་པོ་རྒྱལ་པོ་ནི། ། ཆགས་ན་རྡུལ་དང་ལྡན་པ་ཡིན། །
རྡུལ་མེད་ན་ནི་རྡུལ་བྲལ་འགྱུར། ། ཆགས་ན་བྱིས་པ་ཞེས་འདིར་བརྗོད། ། བློ་
ངན་དེ་ལྟར་མྱ་ངན་བྱེད། ། མཁས་པ་དེ་ལྟར་དགའ་བར་འགྱུར། ། འདི་ཡི་
ལྡན་པ་ལས་བྲལ་ནས། ། འདི་ནི་གྲུབ་དང་བདེ་ཞེས་བརྗོད། ། དེ་སྐད་བརྗོད་
པས་བརྡ་མ་ཕྲད་དོ་ཞེས་ཟེར་ན། ཡང་འདི་སྐད་སྨོས་ཤིག ལེགས་པར་
གསུངས་པ་ ཤེས་ པ་ཞེས་པ་སྟེ། ། ཐོས་ དང་ཏིང་འཛིན་ཤེས་པ་ཞེས་ པ་
ཡིན། ། མི་གང་གྱ་ཚོམ་བག་མེད་གྱུར་པས་ནི། ། མི་ཤེས་དེ་ལ་ཐོས་པ་དོན་མི་
ཆེ། ། ཞེས་སྨྲོས་ཤིག གལ་ཏེ་དེ་ལྟར་སྨྲས་པའི་ལན་དུ། སངས་རྒྱས་གསུང་
དག་སྨྲ་མོད་ཀྱི། ། ཁྱོད་ལ་མཚན་ནི་མི་སྣང་ངོ༌། ། འདི་ལ་བདག་གི་བློ་རྨོངས་
ཀྱི། ། ཐེ་ཚོམ་མྱུར་དུ་གཅད་པར་གྱིས། ། ཞེས་ཟེར་ན། དེའི་མདུན་དུ་སེན་
མོས་རྩྭ་ཆོད་ཅིག ཅི་སངས་རྒྱས་འཇིག་རྟེན་དུ་བྱོན་ནམ་ཞེས་ཟེར་ན། བྱོན་
ནོ་ཞེས་སྨྲོས་ཤིག གང་ན་བཞུགས་ཞེས་ཟེར་ན། དྲང་སྲོང་སྨྲ་བ་རི་དྭགས་
ནའོ་ཞེས་བརྗོད་ཅིག་ཅེས་བཀའ་སྩལ་ཏོ། ། དེར་དྲང་སྲོང་ན་ལ་ཏས་བཅོམ་
ལྡན་འདས་ཀྱི་ལྟར་མཉན་ཏེ། ཨེ་ལའི་འདབ་བྲམ་ཟེའི་ཁྱེའུའི་ཆ་བྱད་ཅན་
དེའི་རྩར་ཕྱིན་ནས་བཅོམ་ལྡན་འདས་ཀྱི་གསུངས་པ་ལྟར་དུ་དྲིས་ལན་བྱས་
སོ། ། དེར་ཨེ་ལའི་འདབ་ཀྱིས་དྲང་སྲོང་སྨྲ་བ་རི་དྭགས་ཀྱི་ནགས་སུ་འགྲོ་བ་
ལས། རང་གི་རིགས་བསྙད་ན་ནི་འདིས་བརྙས་པར་འགྱུར་ལ། བྲམ་ཟེའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 551
ཁྱེའུའི་ཆ་ལུགས་ཀྱིས་སོང་ན་ནི། གཞན་དག་ན་རེ། བྲམ་ཟེའི་ཁྱེའུ་རིགས་
མཐོན་པོ་ལས་སྐྱེས་བ་དག་གོའུ་ཏ་མའི་གན་དུ་སོང་ངོ་ཞེས་མ་དད་པར་འགྱུར་
རོ། ། གལ་ཏེ་རང་གི་ཆ་ལུགས་ཀྱིས་སོང་ན་ནི་བདག་དང་ཀླུ་མང་པོ་དག་
འཁོན་ཡོད་པས་དེ་དག་གིས་གནོད་པ་བྱེད་དུ་ཡོང་སྙམ་ནས། འཁོར་ལོས་
སྒྱུར་བའི་རྒྱལ་པོར་མངོན་པར་སྤྲུལ་ཏེ། རིན་པོ་ཆེ་སྣ་བདུན་གྱིས་ནི་མདུན་
དྲངས། ཁྲམ་གྱི་རུ་བྱེ་བ་ཕྲག་དགུ་བཅུ་རྩ་དགུས་ནི་བསྐོར། རིན་པོ་ཆེ་དུ་མས་
བརྒྱན་པའི་བུ་སྟོང་གིས་མདུན་དུ་བདར་ཅིང་། མུ་སྟེགས་དང་དགེ་སྦྱོང་དང་
བྲམ་ཟེ་བཀྲེན་པ་དང་ཕོངས་པ་སྣ་ཚོགས་དང་། རྒྱལ་ཕྲན་སྟོང་སྟོང་ནི་ཕྱི་
བཞིན་ནས་འབྲང་ཞིང་། རྩིབས་སྟོང་ཡོད་པའི་གདུགས་ནི་ཕུག ཉི་མ་འོད་
ཟེར་སྟོང་དང་ལྡན་པས་ཟླ་བ་དང་རྒྱུ་སྐར་ཟིལ་གྱིས་ནོན་པའི་འོད་ཀྱང་སླར་
ཟིལ་གྱིས་མནན་ནས་ཝཱ་ར་ཎ་སཱིར་སོང་ངོ༌། ། དེའི་ཚེ་བཅོམ་ལྡན་འདས་
འཁོར་བརྒྱ་ཕྲག་དུ་མས་བསྐོར་ནས་ཆོས་སྟོན་པ་ན། འཁོར་འགའ་ཞིག་གི་
བསམ་པ་ལ་ནི་འདི་ལྟ་བུའི་འབྱོར་པ་ནི་རྒྱལ་པོ་རྣམས་ལ་མེད་པས་སའི་དབང་
ཕྱུག་གོ་སྙམ་མོ། ། འགའ་ཞིག་ནི་བརྒྱ་བྱིན་ཡིན་ནོ་སྙམ་མོ། ། ཆགས་པའི་
དབང་དུ་གྱུར་པ་དག་ནི་བདག་ཀྱང་འདི་ལྟ་བུར་ནམ་འགྱུར་སྙམ་དུ་སེམས་
སོ། ། དེ་ལྟར་མིག་བགྲད་ནས་ལྟ་ཞིང་རྟོག་པ་སྣ་ཚོགས་སྐྱེས་པའི་ཚེ། བཅོམ་
ལྡན་འདས་ཀྱིས་ཨེ་ལའི་འདབ་ལ་བཀའ་སྩལ་པ། སྐྱེས་བུ་བླུན་པོ་ཁྱོད་སྔོན་
ཡང་དག་པར་རྫོགས་པའི་སངས་རྒྱས་འོད་སྲུང་གི་བསླབ་པའི་མཚམས་ལས་
འདས་པས་ཀླུའི་སྐྱེ་གནས་དམན་པར་སྐྱེས་ན། ད་ངའི་འཁོར་ཡང་བསླུ་བར་
འདོད་དམ་ཅི། སླར་ལོག་སྟེ་སྤྲུལ་པ་ཐོངས་ལ་རང་གི་ཆ་ལུགས་ཀྱིས་ཤོག་ཅིག
ཨེ་ལའི་འདབ་ཀྱིས་གསོལ་པ། བཅོམ་ལྡན་འདས། བདག་དང་ཀླུ་མང་པོ་
འཁོན་མཆིས་པས་ལ་ལས་བདག་ལ་གནོད་པ་བགྱིད་དུ་མཆིའོ། ། བཀའ་སྩལ་



552 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ། ལག་ན་རྡོ་རྗེ་སོང་ལ་ཀླུའི་རྒྱལ་པོ་ཨེ་ལའི་འདབ་ལ་སྲུང་བར་གྱིས་ཤིག
ལག་ན་རྡོ་རྗེས་ལྟར་མཉན་ཏེ་ཨེ་ལའི་འདབ་ཀྱི་ཕྱི་བཞིན་འབྲངས་ནས་བསྲུངས་
སོ། ། དེ་ནས་ཨེ་ལའི་འདབ་ཀྱིས་རྡོ་འཇོག་ཏུ་སོང་སྟེ། རང་གི་གཟུགས་སུ་
བསྒྱུར་ནས་མཇུག་མ་ནི་རྡོ་འཇོག་ཏུ་འདུག་ལ། མགོ་བདུན་པོ་ནི་ཝཱ་ར་ཎ་སཱིར་
སླེབས་པར་བྱས་ཏེ་འདུག་གོ། ། དེའི་མགོ་བོ་རེ་རེ་ལ་ཡང་སྔོན་ཀྱི་ལས་ཀྱི་རྣམ་
པར་སྨིན་པ་ལས་གྲུབ་པའི་ཤིང་ཨེ་ལའི་སྡོང་པོ་རེ་རེ་སྐྱེས་པ། སྲིན་བུའི་ལུས་
ཤིན་ཏུ་འཇིགས་སུ་རུང་བ་དེ་མཐོང་བ་ཙམ་གྱིས་མྱ་ངན་དང་སྐྱོ་བ་སྐྱེ་བའི་ལུས་
ཆེ་ཞིང་གས་ལ་རྩུབ་པ། མདངས་མེད་ལ་འཇིགས་ཤིང་ཡ་ང་བ་དག་འཁོར་
རྣམས་ཀྱིས་མཐོང་ནས། བཅོམ་ལྡན་འདས་ལ་གསོལ་པ། ཤིན་ཏུ་འཇིགས་སུ་
རུང་བ་འདི་དག་གང་ཞིག་ལགས། བཀའ་སྩལ་པ། དགེ་སློང་འདི་ནི་འཁོར་
ལོས་སྒྱུར་བའི་ཆ་ལུགས་འཆང་ཞིང་། ངའི་དྲུང་དུ་འོངས་པ་ན་ཁྱེད་རྣམས་
ཆགས་པར་བྱས་པ་དེ་ཡིན་ཏེ། འདི་ནི་མི་དགེ་བའི་ལས་ཀྱིས་གྲུབ་བའི་ལུས་
རང་བཞིན་པ་ཡིན་ནོ། ། དེ་ནས་ཨེ་ལའི་འདབ་ཀྱིས་གསོལ་པ། བཅོམ་ལྡན་
འདས། བདག་ལུང་བསྟན་དུ་གསོལ། བཀའ་སྩལ་བ། མི་རྣམས་ཀྱི་ཚེ་ལོ་
བརྒྱད་ཁྲི་པར་གྱུར་པ་ན་ཡང་དག་པར་རྫོགས་པའི་སངས་རྒྱས་བྱམས་པ་ཞེས་བྱ་
བ་འབྱུང་སྟེ། དེས་ཁྱོད་ལུང་སྟོན་པར་འགྱུར་རོ། ། དེ་ནས་ཨེ་ལའི་འདབ་
ཀྱིས་ཕྱག་འཚལ་ནས་དེ་ཉིད་དུ་མི་སྣང་བར་གྱུར་ཏོ། ། དགེ་སློང་རྣམས་ཀྱིས་
གསོལ་པ། བཅོམ་ལྡན་འདས། ཀླུའི་རྒྱལ་པོ་ཨེ་ལའི་འདབ་ཀྱིས་ལས་ཅི་ཞིག་
བགྱིས་ནས་ཀླུའི་སྐྱེ་གནས་ངན་པར་སྐྱེས་ཤིང་། ཨེ་ལའི་འདབ་མ་མགོ་ལ་སྐྱེས་
ནས་སྲོག་ཆགས་དུ་མས་གནོད་པའི་སྡུག་བསྔལ་འདི་ལྟ་བུ་མྱོང་བའི་རྒྱུ་གང་
ལགས། བཀའ་སྩལ་པ། དགེ་སློང་དག་ཀླུའི་རྒྱལ་པོ་ཨེ་ལའི་འདབ་ཀྱིས་ལས་
བྱས་ཤིང་བསགས་པ་དག་ནི་གཞན་སུ་ཞིག་གིས་མྱོང་བར་འགྱུར་ཏེ། ཟིན་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 553
པའི་ཕུང་པོ་དང་ཁམས་དང་སྐྱེ་མཆེད་ཁོ་ན་ལ་རྣམ་པར་སྨིན་པར་འགྱུར་
རོ། ། བསྐལ་པ་བརྒྱ་ཕྲག་རྣམས་སུ་ཡང་། ། ལས་རྣམས་ཆུད་ཟར་མི་འགྱུར་
ཏེ། ། ཚོགས་ཤིང་དུས་ལ་བབ་པ་ན། ། ལུས་ཅན་རྣམས་ལ་འབྲས་བུ་
སྨིན། ། དགེ་སློང་དག་སྔོན་བྱུང་བ་བསྐལ་བ་བཟང་པོ་འདི་ཉིད་ལ་སྐྱེ་རྒུས་ཚེ་
ལོ་ཉི་ཁྲི་ཐུབ་པ་ན། བླ་ན་མེད་པ་ལྷ་དང་མི་རྣམས་ཀྱི་སྟོན་པ་འོད་སྲུང་ཞེས་བྱ་
བ་འཇིག་རྟེན་དུ་བྱུང་སྟེ། གྲོང་ཁྱེར་ཝཱ་ར་ཎ་སཱིར་དྲང་སྲོང་སྨྲ་བ་རི་དྭགས་ཀྱི་
གནསན་བཞུགས་སོ། ། དེའི་བསྟན་པ་ལ་འདི་རབ་ཏུ་བྱུང་ནས། སྡེ་སྣོད་
གསུམ་དང་ལྡན་པ་ཞིག་དབེན་པའི་གནས་ཤིང་ཨེ་ལའི་དྲུང་དུ་འཆགས་བཅས་
ཏེ་འཆགས་པ་ན། དེའི་དཔྲལ་བ་ལ་ཨེ་ལའི་འདབ་མ་ཞིག་ཕོག་པ་ན། དེ་རབ་
ཏུ་ཁྲོས་ཏེ་དུམ་བུ་དུམ་བུར་བཅད་ནས་འདི་སྐད་དུ། སྲོག་ཀྱང་མེད་འཚོ་བ་
ཡང་མེད་པ་འདི་ལ་བཅོམ་ལྡན་འདས་ཀྱིས་ཉེས་པ་ཅི་ཞིག་གཟིགས་ནས་བསླབ་
པའི་གཞིར་བཅས་ཞེས་སྨྲས་སོ། ། དེ་ལྟར་ཁྲོས་ཏེ་བསླབ་པ་དྲལ་བས་ལུས་ཞིག་
ནས་ཀླུའི་ནང་དུ་སྐྱེས་ཏེ། མགོ་ལ་ཤིང་ཨེ་ལ་དག་སྐྱེས་ནས་སྡུག་བསྔལ་གྱི་ཁྱད་
པར་འདི་ལྟ་བུ་མྱོང་བར་གྱུར་ཏོ། ། དགེ་སློང་དག་དེ་ལྟ་བས་ན་ལས་གཅིག་ཏུ་
གནག་པ་རྣམས་ཀྱི་རྣམ་པར་སྨིན་པ་ཡང་གཅིག་ ཏུ་ གནག་ལ། གཅིག་ཏུ་
དཀར་བ་རྣམས་ཀྱི་ཡང་གཅིག་ཏུ་དཀར། འདྲེས་པ་རྣམས་ཀྱི་ཡང་འདྲེས་མར་
འགྱུར་རོ། ། དེ་བས་ན་ལས་གཅིག་ཏུ་གནག་པ་དང་འདྲེས་མ་དག་སྤངས་ཏེ།
ལས་གཅིག་ཏུ་དཀར་བ་དག་བཙལ་བར་བྱའོ། ། དེ་ནས་བྲམ་ཟེ་ན་ལ་ཏ་ནི་
ཚུལ་ཤོག་གིས་བསྙེན་པར་རྫོགས་པར་བྱས་ནས་འཕགས་པ་ཀཱ་ཏྱཱ་ཡ་ན་ཞེས་བྱ་
བར་གྱུར་ཏོ། ། །
༈ འདི་ལྟར་ཆོས་ལ་གནས་ན་བདེན་པའི་ཚིག་ཙམ་གྱིས་ཀྱང་མ་རུང་
པར་འགྱུར་བ་ལས་ཐར་བར་འགྱུར་ན། འབྲས་བུ་ལྟ་སྨོས་ཀྱང་ཅི་དགོས། དེ་



554 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཡང་ལེགས་པར་ཕ་རོལ་ཏུ་ཕྱིན་པའི་སྐྱེས་པའི་རབས་ལས། བྱང་ཆུབ་སེམས་
དཔའ་ནི་རང་བཞིན་གྱིས་དབང་པོ་རྣོ་བ། གཙུག་ལག་ཁྱད་པར་ཅན་དང་།
སྒྱུ་རྩལ་ཁྱད་པར་ཅན་ལ་ཤེས་རྣོ་ཞིང་སྐྱེ་བོ་གཞན་པས་ལྷག་པར་འགྱུར་རོ། །
འགྲོ་བའི་བླ་མ་ཡང་དག་པར་རྫོགས་བའི་སངས་རྒྱས་བཅོམ་ལྡན་འདས་འདི་
ཉིད། སྔོན་ཚེ་རབས་དུ་མ་འདས་པའི་སྔ་རོལ་དུ་གྲུའི་ཁ་ལོ་བསྒྱུར་བའི་དེད་
དཔོན་ཞིག་ཏུ་འགྱུར་ཏེ། བདག་ཉིད་ཆེན་པོ་དེ་སྐར་མ་རྒྱུ་སྐར་ལ་མཁས་པས་
ཕྱོགས་ཀྱི་བྱེ་བྲག་ལ་བློ་མ་རྨོངས་ཤིང་། ནར་མ་དང་གློ་བུར་དུ་འབྱུང་བའི་ལྟས་
ཤེས་ལ། དུས་དང་དུས་མ་ཡིན་པའི་གོ་རིམ་དང༌། ཉ་དང་ཆུའི་ཁ་དོག་དང་
སའི་བྱེ་བྲག་དང་བྱ་དང་རི་ལ་སོགས་པའི་མཚན་མས་རྒྱ་མཚོའི་ཕྱོགས་ནི་ལེགས་
པར་རྟོགས། དྲན་པ་དང་ལྡན་ཞིང་། ལེ་ལོ་དང་གཉིད་ནི་ཆུང་། གྲང་བ་
དང་ཚ་བ་དང་ཆར་འབབ་པ་ལ་སོགས་པའི་སྡུག་བསྔལ་ལ་ནི་ཇི་མི་སྙམ། བག་
དྲོ་ཞིང་བརྟན་ལ་དྲན་པ་དང་བཟློག་པ་ལ་མཁས། ཚོགས་པ་རྣམས་འདོད་
པའི་ཡུལ་དུ་ཕྱིན་པར་བྱེད་དོ། ། དེས་འགྲོ་བའི་དོན་བསྒྲུབ་པའི་ཕྱིར་ན་མིང་
ཡང་ལེགས་པའི་ཕ་རོལ་ཏུ་ཕྱིན་པ་ཞེས་གྲགས་སོ། ། དེ་གནས་པའི་ཡུལ་ནི་བྷ་
སུ་ཀ་ཙ་ཞེས་བྱའོ། ། དེ་ནས་དེད་དཔོན་དེ་རབ་ཏུ་རྒས་པར་གྱུར་ཀྱང་ཚོང་པ་
དག་རྒྱ་མཚོར་འཇུག་པ་ན་བཀྲ་ཤིས་པར་བྱ་བའི་ཕྱིར་བཀུར་སྟིས་དེད་དཔོན་དེ་
གྲུ་བོ་ཆེར་འཇུག་པར་བྱེད་པ་ལས། རེ་ཞིག་ཅིག་ན་བྷ་ཀད་ཙ་ཞེས་བྱ་བའི་ཡུལ་
འཁོར་ནས་གསེར་གླིང་དུ་འགྲོ་བར་འདོད་པའི་ཚོང་པ་མང་པོ་འཚོགས་ཏེ།
བྷ་ཀད་ཙར་སོང་ནས། སེམས་དཔའ་ཆེན་པོ་དེར་གྲུ་བོ་ཆེར་བཞག་པའི་ཕྱིར་
གསོལ་བ་བཏབ་པ་དང་། དེད་དཔོན་གྱིས་མཆིད་ནས། རྒས་པའི་དབང་
གིས་ལྟ་བར་ཉམས་གྱུར་ཅིང་། ། ཞོ་ཤ་ཆུང་བ་འདྲན་པར་རབ་ཏུ་ཉམས། །
བདག་གི་ལུས་ཀྱི་བྱ་བའང་ཉམ་ཆུང་ན། ། བདག་ལ་གྲོགས་བྱར་རེ་བ་ག་ལ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 555
，
སྲིད། ། ཅེས་སྨྲས་པ་དང་། ཚོང་པ་རྣམས་ཀྱིས་མཆིད་ནས་ཁྱོད་ཀྱི་ལུས་ཀྱི་
གནས་སྐབས་ཅི་འདྲ་བ་བདག་རྣམས་ཀྱིས་ཤེས་ལ། ཁྱེད་ལ་དྲག་ཤུལ་སྤྱད་
པའི་མཐུ་མ་མཆིས་པར་གྱུར་ཀྱང་བྱ་བ་དག་དང་ལས་བགྱིད་པར་མི་གསོལ་གྱི་
གཞན་དུ་ན། ཁྱོད་ཀྱི་ཞབས་ཀྱི་པདྨ་ལ་བརྟེན་པའི། ། རྡུལ་གྱིས་གྲུ་འདི་བཀྲ་
ཤིས་ལྡན་གྱུར་ན། ། མཚོ་ཡིན་ནང་དུ་རབ་ཏུ་བགྲོད་དཀའ་ཡང་། ། བདེ་
བར་ཐར་གྱུར་སླད་དུ་བདག་ཅག་མཆིས། ། ཞེས་གསོལ་པ་དང་། བདག་
ཉིད་ཆེན་པོ་དེ་དེ་དག་ལ་སྙིང་བརྩེ་བའི་ཕྱིར་རྒས་པས་ལུས་ཤིག་ཤིག་པོར་གྱུར་
དུ་ཟིན་ཀྱང་གྲུ་བོ་ཆེའི་ནང་དུ་ཞུགས་སོ། ། དེར་ཚོང་པ་དེ་དག་ད་ནི་བདག་
ཅག་རྣམས་ཀྱི་དགོས་པའི་དོན་རྣམས་གདོན་མི་ཟ་བར་གྲུབ་པས་ན་ཀྱེ་མ་རབ་
ཏུ་ལེགས་སོ་སྙམ་དུ་ཡིད་དགའ་ཞིང་རྒྱ་མཚོ་ཆེན་པོ་ཉའི་རིགས་རྣམ་པ་སྣ་
ཚོགས་རྒྱུ་བ་ཆུ་རླབས་ཀྱི་སྒྲ་ཆེན་པོ་གྲགས། རླུང་གིས་བསྐྱོད་པའི་ཆུ་རླབས་
མང་པོ་བསྙེར་བ། རིན་པོ་ཆེ་རྣམ་པ་སྣ་ཚོགས་དང་སའི་ཁ་དོག་གི་ཁྱད་པར་
མང་པོས་མདོག་བསྒྱུར་བ། དབུ་བ་བསྒྲེངས་པས་མེ་ཏོག་གི་ཕྲེང་བ་བཞིན་དུ་
མཛེས་པར་བྱས་པ། ལྷ་མ་ཡིན་དང་ཀླུ་མཆོག་རྣམས་ཀྱི་གནས་སུ་གྱུར་པའི་ཆུ་
ཚད་མེད་པའི་ནང་དུ་ཞུགས་སོ། ། དེ་ནི་ཨནྡ་སྙིལ་གྱི་མདོག་ལྟར་སྔོ། ། ཉི་
མའི་འོད་ཀྱིས་གནམ་སྔོ་བཞུ་བ་བཞིན། ། ཁོར་ཁོར་ཡུག་ཆུ་འགྲམ་ལྟར་མི་
སྣང་། ། གཏིང་དཔག་ཚད་དཀའ་བའི་རྫོང་ནང་དུ་ཞུགས། དེ་ནས་དེ་དག་
དེར་ཕྱིན་པ་དང་ཕྱི་དྲོའི་དུས་སུ་ཉི་མའི་འོད་ཟེར་གྱི་དཀྱིལ་འཁོར་ནི་ཆུང་དུ་
གྱུར་ཅིང་། གློ་བུར་དུ་ལྟས་ངན་པ་ཆེན་པོ་འཇིགས་སུ་རུང་བ་བྱུང་སྟེ། རླབས་
ནི་རྣམ་པར་འཁྲུག་ཅིང་དབུ་བ་འཐོར། ། དྲག་པོའི་རླུང་གིས་བསྐྱོད་པས་
འཇིག་སྒྲ་བྱུང་། ། ཆུ་ཀུན་ཐ་མལ་འདུག་པས་རབ་ཏུ་གཡོས། ། རྒྱ་མཚོ་དེ་མ་
ཐག་ཏུ་འཁྲུག་པར་གྱུར། ། ལྟས་ངན་གློ་བུར་ལངས་པའི་རླུང་གིས་བསྐྱོད། །



556 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རླབས་ཆེན་འཇིགས་སུ་རུང་བའི་ཤུགས་ཀྱིས་དཀྲུག ། དུས་མཐའི་རླུང་གིས་
རི་གཡོས་ས་གཞི་བཞིན། ། རྒྱ་མཚོའི་འཇིང་ནི་རབ་ཏུ་འཁྲུགས་པར་གྱུར། །
གློག་ཕྲན་རྒྱུ་བའི་འོད་འབར་ལྕེ་གཡོ་བ། ། སྦྲུལ་ནག་མགོ་མང་བཞིན་མདོག་སྔོ་
བ་ཡི། ། སྤྲིན་གྱིས་ཉི་མའི་ལམ་ཡང་བསྒྲིབས་པར་གྱུར། ། འབྲུག་སྒྲ་འཇིགས་
སུ་རུང་བ་རྒྱུད་མར་གྲག ། སྤྲིན་ཆེན་སྟུག་པོས་འོད་ཀྱི་དྲྭ་བ་བསྒྲིབས། ། ཉི་
མ་མཐར་གྱིས་ནུབ་ཏུ་ཉེ་བར་གྱུར། ། ཉི་མ་ནུབ་པའི་སྐབས་ནི་རྙེད་པ་ན། །
མུན་པར་རིམ་གྱིས་ནག་ཏུ་ཉེ་བར་གྱུར། ། ཆར་རྒྱུན་མདའ་ཡིས་རླབས་ལ་ཕོག་
པ་དང་། ། རྒྱ་མཚོའི་འཇིང་ནི་གནམ་དུ་བརྒལ་བ་འདྲ། ། གྲུ་ཡང་འཇིག་པ་
བཞིན་དུ་རབ་གཡོས་ནས། ། དེ་དག་སྙིང་ལ་འཇིགས་པ་བསྐྱེད་པར་བྱེད། །
དེ་དག་སྐྲག་ཅིང་སྤ་བཀོང་མི་སྨྲ་ཞུམ། ། བརྟན་པོ་དག་ནི་ཐར་བའི་ཐབས་ལ་
འབད། ། ཁ་ཅིག་རང་གི་ལྷ་ལ་གསོལ་བ་འདེབས། ། སེམས་སྟོབས་ཡོན་ཏན་
བསམ་པ་སྟོན་པར་བྱེད། ། དེ་ནས་ཚོང་པ་དེ་དག་རླུང་དང་ཆུའི་ཤུགས་ཀྱིས་
བདས་པའི་གྲུ་བོ་ཆེས་གཡེངས་ནས། ཉིན་ཞག་དུ་མར་ཡང་ཆུའི་འགྲམ་མ་
མཐོང་ཞིང་། རྒྱ་མཚོའི་མཚན་མ་ཇི་ལྟར་འདོད་པ་དག་ནི་མ་མཐོང་ལ། མི་
འདོདཔའི་མཚན་མ་སྔོན་མ་མཐོང་བ་ཤ་སྟག་མཐོང་བས་ཕྱིར་ཞིང་སེམས་མི་
དགའ་ལ་འཇིགས་སྐྲག་ནས་ཅི་བྱ་གཏོལ་མེད་བར་གྱུར། དེ་ནས་བྱང་ཆུབ་
སེམས་དཔའ་ལེགས་པར་ཕ་རོལ་ཏུ་ཕྱིན་པས་དེ་དག་གི་སྤྲོ་བསྲིང་བའི་ཕྱིར་སྨྲས་
པ། རྒྱ་མཚོའི་ནང་དུ་ཞུགས་པ་རྣམས་ལ་ལྟས་ངན་གློ་བུར་བ་བྱུང་བས་
འཁྲུགས་ཤིང་ཉོན་མོངས་པ་འདི་ལྟ་བུ་འགའ་རེ་འབྱུང་གི ། དེ་ལ་ཁྱེད་སྐྲག་
པར་མ་བྱེད་ཅིག་ཅེས་པ། ཞུམ་པས་ཕོངས་ལས་ཐར་བར་མི་ཕན་གྱི། ། དེ་
བས་མྱ་ངན་གདུང་བར་མ་བྱེད་པར། ། དགོས་པའི་དོན་སྒྲུབ་པ་མཁས་ལ་
བརྟན་བྱས་ན། ། རབ་ཏུ་དགའ་བའང་སླ་བས་ཐར་བར་འགྱུར། ། དེ་བས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 557 །
འཇིགས་ཤིང་མི་དགའ་མ་བྱེད་པར། ། ཇི་ལྟར་བྱ་བའི་ཐབས་ཀྱིས་དགོས་པ་
སྒྲུབས། ། མཁས་པའི་གཟི་བརྗིད་བརྟན་པའི་གཟིངས་སྟོད་ན། ། དོན་
རྣམས་ཐམས་ཅད་གྲུབ་པ་ལག་ན་ཡོད། ། དེ་ལྟར་བདག་ཉིད་ཆེན་པོ་དེས་ཚོང་
པ་དེ་དག་སེམས་བརྟན་པར་བྱས་པ་དང་། རྒྱ་མཚོའི་འགྲམ་མཐོང་དུ་རེ་ནས་
ཀུན་ཏུ་བལྟས་པས་མིའི་གཟུགས་འདྲ་བ། དངུལ་གྱི་ཡ་ལད་ལ་སོགས་བགོས་
པ། ཆུའི་ནང་དུ་ཡང་འབྱིང་ལ། སྟེང་དུ་ཡང་འབྱུང་བར་ཞིག་མཐོང་ངོ༌། །
དེ་དག་གིས་བྱད་གཟུགས་དང་མཚན་མ་ལེགས་པར་བརྟགས་ནས་ཡ་མཚན་ཆེ་
བས་དེ་ལེགས་པར་ཕ་རོལ་ཏུ་ཕྱིན་ལ་སྨྲས་པ། རྒྱ་མཚོའི་ནང་ན་སྔོན་མ་མཐོང་
བའི་མཚན་མ་ཞིག་སྣང་སྟེ། དེ་ཡང་འདི་ལྟར། ལྷ་མིན་དམག་མི་བཞིན་དུ་
དངུལ་གྱི་གོ་ཆ་བགོས། ། མིག་མི་སྡུག་ལ་སྣ་ཡང་སྤུ་གྲི་བཞིན་དུ་སྣང་། ། སྟེང་
དུ་འབྱུང་ཞིང་རྒྱལ་བའི་ཞར་ལ་ནི། ། རྒྱ་མཚོའི་ཆུ་ལ་རྩེད་མོ་བྱེད་པ་སུ་ཞིག་
ལགས། ། དེད་དཔོན་ན་རེ། ། འདི་དག་ནི་མི་མ་ཡིན་གྱི་ཉ་མི་འདྲ་བར་སྣང་
བ་ཞིག་ཡིན་གྱི་དེ་ལ་མ་འཇིགས་ཤིག འོན་ཀྱང་། བདག་ཅག་ཡུལ་ནི་གཉིས་
ཀ་ལས། ། རབ་ཏུ་རིང་དུ་དོང་བར་གྱུར། ། རྒྱ་མཚོའི་འདི་ནི་སྤུ་གྲིའི་
ཕྲེང་། ། དེ་ལས་བཟློག་ལ་འབད་པ་གྱིས། ། ཆུ་རབ་ཏུ་དྲག་པོ་དང་ནུབ་
ཕྱོགས་ནས་ལངས་པའི་རླུང་དྲག་པོས་གྲུ་མགྱོགས་པར་སོང་བས་ཚོང་པ་དེ་དག་
གིས་བཟློག་པར་མ་ནུས་སོ། ། མཐར་དེ་ནས་ཆུས་ཁྱེར་བ་ལས་མཐར་གྱིས་
དངུལ་གྱི་མདོག་འདྲ་བའི་ཆུ་དཀར་པོ་དབུ་བ་མང་པོས་འཁྲིགས་པའི་རྒྱ་མཚོ་
གཞན་ཞིག་མཐོང་ནས་ཡ་མཚན་དུ་གྱུར་ཏེ་དེད་དཔོན་ལ་སྨྲས་པ། ཆུ་རྣམས་
རང་གི་དབུ་བས་གཡོག་པ་བཞིན། ། རྒྱ་མཚོ་ཆེན་པོ་གོས་དཀར་གོན་པ་
བཞིན། ། ཟླ་བའི་འོད་ཟེར་ཞུ་བ་འབབ་པ་བཞིན། ། ངང་པ་བཞིན་དུ་
འབབ་པ་འདི་ཅི་ལགས། ། ལེགས་པར་ཕ་རོལ་ཏུ་ཕྱིན་པས་སྨྲས་པ། རབ་ཏུ་



-
-
-
-
558 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྒྱང་རིང་པོར་ཆུས་ཁྱེར་བས་མྱུར་དུ་བཟློག་པར་བྱ་དགོས་སོ་ཞེས་པ་དང་། འོ་
མའི་རྒྱ་མཚོ་ཞེས་བྱ་སྟེ། ། དེ་ནི་ཞོང་ཕྲེང་རྒྱ་མཚོ་ཡིན། ། གལ་ཏེ་བཟློག་པར་
ནུས་ན་ནི། ། འདི་ལས་ཐར་ཏེ་འགྲོར་མི་རུང་། ། ཚོང་པ་རྣམས་ན་རེ། གྲུ་
བོ་ཆེ་ནི་རབ་ཏུ་མགྱོགས་པ་དང་རླུང་ཡང་དྲག་ཏུ་ལངས་པས་གྲུ་དལ་བུས་
གཏང་བར་ཡང་མི་ནུས་ན་སླར་བཟློག་པ་ག་ལ་ནུས། དེ་ནས་རྒྱ་མཚོ་དེ་འདས་
པན་ཡང་རྒྱ་མཚོ་གཞན་ཞིག་རླབས་ཀྱི་ཕྲེང་བ་རབ་ཏུ་འཁྲུགས་པ་གསེར་གྱི་
མདོག་འདྲ་བ། ཆུ་བོའི་མདོག་ནི་མེ་འབར་བ་འདྲ་བ་མཐོང་ནས་ཡ་མཚན་དུ་
གྱུར་ཏེ་དེད་དཔོན་ལ་དྲིས་པ། ཉི་མ་འཆར་ཀའི་ཁ་དོག་འདྲ་བ་ལ། ། སྔོན་པོ་
མ་ཡིན་ཆུ་རླབས་གནམ་དུ་བརྒལ། ། མེ་ཆེན་རབ་ཏུ་འབར་བ་འདྲ་བ་ཡི། །
མཚོ་འདིའི་མིང་ནི་འདི་ལྟར་ཅི་ཕྱིར་འགྱུར། ། ཞེས་སྨྲས་པ་དང་། དེད་
དཔོན་ན་རེ། འདི་ལྟར། སྣང་བའི་རྒྱ་མཚོ་ཆེན་པོ་དེ། ། མེ་ཡི་ཕྲེང་བ་ཞེས་
གྲགས་ཏེ། ། དེ་བས་འདི་ལས་བཟློག་ནུས་ན། ། དེ་ལྟར་བདག་ཉིད་ཆེན་པོ་
དེས་མིང་ཙམ་ཞིག་བསྟན་ནས། རྒྱང་རིང་དུ་བལྟས་པས་ཆུའི་ཁ་དོག་འགྱུར་
བའི་གཏན་ཚིགས་ནི་མ་བསྟན་ཏོ། ། དེ་ནས་ཡང་ཚོང་པ་དེ་དག་རྒྱ་མཚོ་དེ་
ལས་ཀྱང་ཐལ་བ་དང་། རྒྱ་མཚོ་གཞན་ཆུའི་མདོག་རིན་པོ་ཆེ་ཟུར་ལོང་དང་
ཨནྡརྙིལ་གྱི་མདོག་ཀྱང་འདྲ་ལ། རྩྭ་ཀུ་ཤ་སྨིན་པའི་མདོག་ཀྱང་འདྲ་བ་ཞིག་
མཐོངནས་ཡང་ངོ་མཚར་དུ་གྱུར་ཏེ་དྲིས་པ། ཀུ་ཤ་སྨིན་པའི་འདབ་མ་འདྲ་
བའི་མདོག ། དྲག་ཏུ་ལངས་པའི་རླུང་གིས་བསྐྱོད་པའི་རླབས། ། དབུ་བ་
བཀྲམ་བ་མེ་ཏོག་བཅས་པ་བཞིན། ། འདི་ལྟར་གདའ་བ་རྒྱ་མཚོ་གང་ཞིག་
ལགས། ། དེད་དཔོན་ན་རེ། ཀྱེ་དེད་དཔོན་དག་སླར་ཟློག་བའི་ཐབས་ལ་
འབད་པ་གྱིས་ཤིག རྒྱ་མཚོ་འདི་ལས་འདས་ན་ནི་མིང་རུང་ངོ༌། ། ཀུ་ཤའི་
ཕྲེང་ཅན་རྒྱ་མཚོ་འདི། ། གླང་པོ་ལྕགས་ཀྱུ་མེད་པ་ལྟར། ། བཟོད་པར་དཀའ་



་
་
་
་
་ ་
་ ་་ ་ག*F F E4 44 44-
་
་
་
་ ་
་ ་
་ ཨ་༧
༔
༔
༔ ཁ་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 559
བའི་ཆུ་འབབ་པས། ། བདག་ཅག་དགའ་བ་འཕྲོག་པ་བྱེད། ། དེ་ནས་ཚོང་པ་
དག་གིས་འབད་ཀྱང་ལྡོག་པར་མ་ནུས་ནས་རྒྱ་མཚོ་དེའང་བརྒལ་ཏེ། ཆུའི་
མདོག་སྔོན་པོ་རྨིག་མའི་མདོག་གམ་བཻཌཱུརྱའི་མདོག་འདྲ་བའི་རྒྱ་མཚོ་གཞན་
ཞིག་མཐོང་ནས་ཡང་དྲིས་པ། རིན་ཆེན་མར་གད་མདོག་ལྟར་སྔོ་བའི་ཆུ། །
ནེ་གསིང་སྔོན་པོ་མཛེས་པ་བཞིན་དུ་འབབ། ། ཀུ་མུ་ཏ་དང་འདྲ་བའི་དབུ་
བས་བརྒྱན། ། དེ་ལྟར་གདའ་བའི་རྒྱ་མཚོ་འདི་གང་ལགས། ། དེ་ནས་བདག་
ཉིད་ཆེན་པོ་དེ་ཚོང་པ་རྣམས་སྡུག་བསྔལ་དུ་གྱུར་པ་དེས་སེམས་གདུངས་ནས་མི་
དགའ་ཞིང་། དབུགས་རིང་ཕྱུང་སྟེ་དལ་བུས་སྨྲས་པ། ད་ནི་རབ་ཏུ་རིང་དུ་
ཐལ། འདི་ནས་བཟློག་ པ་ ཤིན་ ཏུ་ དཀའ། འཇིག་ རྟེན་ ཐ་མར་བྱེད་པ་
བཞིན། ། འཇིག་རྟེན་འདི་ནི་འདམ་བུའི་ཕྲེང་། ། ཞེས་སྨྲས་པ་དང་། ཚོར་
བ་རེ་དག་མི་དགའ་ཞིང་སེམས་རབ་ཏུ་ཞུམ་སྟེ་ལུས་ཀྱི་ཚེགས་ནི་ཤིག་ཤིག་པོར་
གྱུར་ཏེ། ཤུགས་ནར་ཅེས་འབྱིན་པ་ཙམ་བརྟེན་ཅིང་། དེ་ཉིད་དུ་ཆེམས་ཀྱིས་
འཁོད་དོ། ། རྒྱ་མཚོ་དེ་ལས་ཡང་ཐར་ནས་ཕྱི་དྲོའི་དུས་ལ་བབ་ཅིང་ཉི་མ་འོད་
ཟེརཇེ་ཆུང་ཇེ་ཆུང་ལ་གྱུར་ཏེ། ཉི་མ་ཡང་རྒྱ་མཚོའི་ནང་དུ་ནུབ་པ་འདྲ་ལ།
རྒྱ་མཚོ་ཡང་བླ་འོག་ལྡོག་པ་འདྲ་ཞིང་། རྒྱ་མཚོའི་ཆུ་སྒྲ་ཡང་སེར་བ་དྲག་པོ་
འབབ་པའམ་སྨྱུག་མའི་ཚལ་མེས་འཚིག་སྟེ་ཏོག་ཡར་གྱིས་འགེངས་པ་འདྲ་བར་
སྒྲ་ཆེ་ཞིང་རབ་ཏུ་འཇིགས་པར་བྱེད་པ་ཐོས་པར་གྱུར་ཏོ། ། དེ་མཐོང་ནས་
ཀྱང་རབ་ཏུ་སྐྲག་ཅིང་སེམས་འདར་བཞིན་དུ་མྱུར་བར་ལངས་ནས་ཀུན་ཏུ་
བལྟས་པ་ན། ཆུའི་འཇིང་ཆེན་པོ་དེ་གཡང་ས་ཆེན་པོ་དང་ཅོང་རོང་གི་ནང་དུ་
འབབ་པ་འདྲ་བར་མཐོང་ནས་ནི་རབ་ཏུ་རླུང་སློང་པོར་གྱུར་ཏོ། ། ལེགས་པའི་
ཕ་རོལ་ཏུ་ཕྱིན་པར་ལྷགས་ཏེ་སྨྲས་པ། བདག་ཅག་རྣམས་སྔངས་ཤིང་སྙིང་
ཡང་འཇིགས་པས་དཀྲུགས་པ་བཞིན་དུ་གྱུར། ཆུའི་བདག་པོ་ཁྲོས་པ་འདྲ་བའི་
…. ཁ་ ་
……
. ...….……….………
. ་……………
་
་ ་
… ……་， ，，



560 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སྒྲ་འདི་རྒྱང་རིང་ནས་གྲག ཆུ་འདི་ཐམས་ཅད་ཅོང་རོང་འཇིགས་པའི་ནང་དུ་
འབབ་པ་འདྲ། རྒྱ་མཚོ་འདི་འདྲ་ཅི་ལགས། ཁྱེད་ཀྱང་འདི་ལ་ཇི་ཞིག་བགྱི་
བར་དགོངས་ཞེས་སྨྲས་པ་དང་། བདག་ཉིད་ཆེན་པོ་དེ་རྟབ་རྟབ་པོར་གྱུར་
ནས། ཨེ་མ་ཧོ། མཚར་བྱས་མཚར་བྱས་ཞེས་སྨྲས་ཏེ་རྒྱ་མཚོ་ལ་བལྟས་ནས་
སྨྲས་པ། གང་དུ་ཕྱིན་ན་སླར་མི་ལྡོག ། འཆི་བདག་ ཁར་ནི་སྔོན་སོང་
བཞིན། ། བདག་ཅག་མ་རུང་གྱུར་གྱི་མེད། ། འདི་ནི་རྒྱ་མཚོའི་ཀློང་ཡིན་
ནོ། ། ཞེས་ཚོང་པ་རྣམས་ཀྱིས་ཐོས་ནས་བདག་ཅག་ནི་རྒྱ་མཚོའི་ཀློང་གི་ཁར་
སོང་ངོ་སྙམ་སྟེ་གསོན་དུ་རེ་བ་མེད་ཅིང་འཆི་བས་འཇིགས་ཏེ། རབ་ཏུ་སྐྲག་
པའི་ཆོ་ངེས་འདེབས་པ་དང་། ཁ་ཅིག་སྐད་ཕྱུང་ངུས་པར་གྱུར། ཁ་ཅིག་སྨེ་
སྔགས་འདོན་ཅིང་འབོད། ཁ་ཅིག་ཅི་ཡང་བྱེད་མ་ནུས། ཁ་ཅིག་སྐྲག་པས་
སེམས་ཀྱང་སྟོར། ཕོངས་པར་གྱུར་པའི་ཡིད་ཀྱིས་རབ་བསྐུལ་ནས། ། ཁ་ཅིག་
ལྷ་དབང་གུས་པར་ཕྱག་ཀྱང་འཚལ། ། ཁ་ཅིག་ཉི་མ་དྲག་པོ་ཐ་སྐར་དང་། །
ནོར་ལྷ་རྒྱ་མཚོ་ཉིད་ལ་སྐྱབས་སུ་དོང་། ། ལ་ལ་གསང་སྔགས་དག་ནི་བཟླས་
བརྗོད་བྱེད། ། གཞན་དག་ལྷ་མོ་ཉིད་ལ་ཕྱག་འཚལ་འགྱུར། ། ལེགས་པར་ཕ་
རོལ་ཕྱིན་པ་ཁ་ཅིག་གིས། ། དྲུང་དུ་འོངས་ཏེ་བསྐོར་ནས་སྨྲེ་སྔགས་འདོན། །
ཕོངས་པར་གྱུར་ལ་འཇིགས་པ་མེད་བྱེད་པ། ། གཞན་ལ་ཕན་འདོན་ཡོན་ཏན་
བསགས་པ་ཡི། ། ཁྱོད་ཀྱི་མཐུ་ཆེན་ཁྱད་པར་ཅན་དེ་ནི། ། ད་ནི་སྦྱར་བའི་
དུས་ལ་བབ་ཅིང་མཆིས། ། བདག་ཅག་མགོན་མེད་ཡོངས་ནས་སྐྱབས་སུ་
མཆིས། ། དེ་བས་བརྟན་པོ་བསྐྱབ་པར་ཐུགས་ལ་དགོངས། ། རྒྱ་མཚོ་འདི་ནི་
ཁྲོས་བཞིན་བདག་ཅག་རྣམས། ། རྒྱ་མཚོའི་ཀློང་གིས་གཅིག་ཆར་རིམ་གྱིས་
མིད། ། སྐྱེ་བོ་ཆས་ཀྱིས་འགུམ་པ་འདི། ། ཁྱོད་ཀྱིས་ཡལ་བར་དོར་བར་མི་
རིགས་སོ། ། རྒྱ་མཚོ་འདི་ཡང་ཁྱོད་ཀྱི་བཀའ་མི་གཅོག ། དེ་བས་འཁྲུགས་



དུ་འཇུག་པ་གྲུ་མཛེས་པ། ། སྤྲིན་མེད་མཁའ་ལ་ངང་མོ་མཛེས་པ་བཞིན། །
འབྱིན་པ། ། བ་དན་དཀར་པོ་འཕྱར་བའི་འདབ་མ་མཛེས། ། རྒྱ་མཚོའི་ནང་
དེ་ལ་བསྐོས་པ་དག་གིས་དེ་བཞིན་བྱས་སོ། ། དེ་ནས་སྐྱེ་བོ་དགའ་བའི་སྒྲ་
བྱམས་པའི་བློ་ཅན་དེ་ཉིད་ན་རེ། བ་དན་མྱུར་དུ་ཚུགས་ཤིག་ཅེས་བསྒོ་ནས།
ཕྱག་འཚལ་ཏེ་ཞེས་བསྐྱེད་ནས་གྲུ་སླར་ལོག་གོ་སླར་ལོག་གོ་ཞེས་སྨྲའོ། ། དེར་
དེར་ཚོང་པ་དག་ཡ་མཚན་ཞིང་རབ་ཏུ་དགའ་བས་བདག་ཉིད་ཆེན་པོ་དེ་ལ་
དེའི་ཤུགས་དང་བཅས་པས་སླར་ལོག་པ་དང་གྲུ་དེར་སླར་ལོག་པར་གྱུར་ཏོ། །
དེའི་བདེན་པའི་བྱིན་གྱིས་བརླབས་ཀྱི་མཐུ་དང་བསོད་ནམས་ཀྱི་མཐུས་རླུང་
མ་སོང་བར། ། གྲུ་འདི་བདེ་བར་སླར་ལོག་ཅིག ། དེ་ནས་བདག་ཉིད་ཆེན་པོ་
འདི་དག་དང་། ། བདག་གི་བསོད་ནམས་མཐུ་དག་གིས། ། རྒྱ་མཚོའི་ཀློང་དུ་
ནི་གང་དུ་ཡང་། ། བསད་པར་བདག་ནི་ཡོང་མི་དྲན། ། བདེན་པའི་ཚིག་ནི་
ཤེད་བྱེ་ཚུན་ཚད་དུ། ། ནམ་ཡང་ཆེད་དུ་བསམ་ནས་ནི། ། སྲོག་ཆགས་རྣམས་
དང་ནམ་མཁའ་ལ་གནས་པའི་ལྷ་ཁྱད་པར་ཅན་རྣམས་གསན་ཅིག བདག་ནི་
ལ་ཕྱག་བྱས་ཏེ། ཚོང་པ་དེ་དག་ལ་སྨྲས་པ།
གྲུ་པོ་ཆེ་ལ་བཙུགས་ཏེ་ལུས་ཐད་ཀྱིས་བཏུད་དེ། ། དེ་བཞིན་གཤེགས་པ་རྣམས་
ཉིད་ཆེན་པོ་དེས་བླ་གོས་ཕྲག་པ་གཅིག་ཏུ་གཟར་ཏེ། པུས་མོ་གཡས་པའི་ལྷ་ང་
པར་གྱུར་ནས་དེ་ལ་ཡིད་རྟོན་ཅིང་ཁ་རོག་པར་འཁོད་དོ། ། དེ་ནས་བདག་
པ་དག་འདི་ལ་ཐབས་ཡོད་ཟེར་བ་ཐོས་པས་རེ་ཐག་མ་ཆོད་དེ་བརྟན་པ་རྟབ་
དེ་རེ་ཞིག་སྦྱར་བར་བྱ་ཡིས་ཁྱེད་རྣམས་སྤྲོ་སྲིངས་ཤིག་ཅེས་སྨྲས་པ་དང་། ཚོང་
འདི་ལ་ཡང་བཅོས་སུ་རུང་བའི་ཐབས་འགའ་ཞིག་བདག་ལ་ཡོད་པར་མཐོང་སྟེ།
སྙིང་རྗེས་སེམས་གདུངས་ནས། ། ཚོང་པ་དེ་དག་སྤྲོ་བསྲིང་བའི་ཕྱིར་སྨྲས་པ།
པརགྱུར་པ་འདི་ལས་ཟློག ། ཅེས་སྨྲ་སོ། ། དེ་ནས་བདག་ཉིད་ཆེན་པོ་དེ་
ཚོང་བ་ཁྱེད་རྣམས་དང་རྒྱ་མཚོ་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 561
--
ཁ， -
-- -
-， --
-
-
-
- --
. -... -… - ཆ….….. ...。、， ༣，- -- ， - - ，，
，-... ..
，
"
" " ''
，，， " "
- ，，，
.. … - ...
. -..………...………... -.
་
་་་
ཟ• ''，，་
……
... --་ ...
་་
..
………
... …….
.….….
…
་་་
་
་…
…
.…..
…...་
་་ ....
……..…….………..…….. …...
…..…....……….. ..…
.་ ་་
་ ， ，
，
་
་་་་་་ ་
་ -
.་ ་
་་.
.
.
..……... ་
་
་
་
་
་
་
་
་ ་
་
་
་
་
་
་
་
་
་
་ ་
་
་
་ ་
་ ་
་ - ་
་.
..…
་
་. ་་
-
-
་
་
་
་
་.
. .
：
.
་
་
. ་.
…
..
་，
་་ ......….. . . ..



562 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
དེ་ལྟར་ཆུ་ཀླུང་མཐུན་པར་འབབ་ཅིང་ལངས་པས་གྲུ་དེ་གཞལ་མེད་ཁང་མཛེས་
པའི་ཚུལ་དུ་རང་དགར་ནི་འགྲོ། ། ནམ་སྲོས་སུ་ཉེ་བའི་དུས་ནི་ཁད་ཀྱིས་སྔོ་
ཞིང་། ཕྱོགས་ཀུན་ཏུ་མུན་པའི་བླ་རེ་སྐར་མས་བརྒྱན་པའི་ཚེ། ལེགས་པར་ཕ་
རོལ་ཏུ་ཕྱིན་པ་ན་རེ། ཀྱེ་དེད་དཔོན་དག་འདམ་བུའི་ཕྲེང་བ་ཚུན་ཆད་ཀྱི་རྒྱ་
མཚོ་ལ་བྱེ་མ་དང་རྡོ་བ་ཅི་མཐོང་རྣམས་ལོང་ལ་གྲུས་ཅི་ཐེག་པ་གྲུའི་ནང་དུ་
རྫོངས་ཤིག དེ་ལྟར་བྱས་ན་གྲུ་འདི་ལྗིད་ཀྱིས་ནོན་པས་ཕྱིར་ལྡོག་པར་ཡང་མི་
འགྱུར་ལ། ། བྱེ་མ་དང་རྡོ་བ་འདི་དག་ཀྱང་བཀྲ་ཤིས་པའི་རྫས་ཤ་སྟག་ཡིན་
པས་ཁྱེད་གདོན་མི་ཟ་བར་རྙེད་པ་འགྲུབ་པར་འགྱུར་རོ། ། དེར་ཚོང་པ་དག་
གིས་བསམ་པ། ས་དང་རྡོ་བ་འདི་དག་ནི་བཀྲ་ཤིས་པའི་རྫས་ཤ་སྟག་ཡིན།
བདག་ཉིད་ཆེན་པོ་འདི་ལ་མངོན་པར་དགའ་བའི་ལྷ་རྣམས་ཀྱིས་བསྟན་པའི་
གླིང་རྣམས་ཀྱི་ས་དང་རྡོ་ཡིན་ནོ་སྙམ་པའི་བློས་བཻཌཱུརྱ་ལ་སོགས་པའི་རིན་པོ་ཆེ་
བླངས་ཏེ་གྲུ་བཀང་ནས། མཚན་མོ་དེ་ཁོ་ན་ལ་ཡུལ་བྷ་རུ་ཀ་ཙར་ཕྱིན་པར་གྱུར་
ཏོ། ། དེ་ནས་ནང་པར་དངུལ་དང་ཨནྡ་རྙིལ་དང་བཻཌཱུརྱ་དང་གསེར་གྱིས་གྲུ་
བཀང་སྟེ། དེ་དག་བདག་ཡུལ་འགྲམ་ཕྱིན་གྱུར་ནས། ། རབ་དགའ་བྱམས་པ་
དེ་ལ་མཆོད་པ་བྱས། ། དེ་བས་ན་དེ་ལྟར་ཆོས་ལ་གནས་ན་བདེན་པའི་ཚིག་
ཙམ་གྱིས་ཀྱང་མ་རུངས་པར་འགྱུར་བ་ལས་ལེགས་པར་ཐར་བར་འགྱུར་ན།
མི་དགེ་བ་མཐའ་དག་སྤངས་ཤིང་དགེ་བ་བཅུ་སྤྱད་པའི་འབྲས་བུ་ལྟ་སྨོས་ཀྱང་
ཅི་དགོས། དེ་བས་ན་སྐྱེ་བོ་དག་ལེགས་པར་གསུངས་པའི་ཆོས་ཀྱི་རྗེས་སུ་
འཇུག་པར་བྱ་ཞིང་། དགེ་བའི་བཤེས་གཉེན་རྣམས་ལ་བརྟེན་ན་བཀྲ་ཤིས་པ་
དང་བདེ་བ་དང་ལེགས་པ་ཐམས་ཅད་ཀྱི་མཆོག་ཏུ་ཕུན་སུམ་ཚོགས་པ་ཐོབ་པར་
འགྱུར་རོ། ། དེའི་ཚེ་དེའི་དུས་ཀྱི་དེད་དཔོན་ལེགས་པའི་ཕ་རོལ་ཏུ་ཕྱིན་པ་
གང་ཡིན་པ་དེ་ནི་ང་ཉིད་ཡིན་ནོ་ཞེས་སྐྱེས་པའི་རབས་ལས་གསུངས་སོ། །



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 563
འདི་ལྟར་སྔོན་འདས་པའི་དུས་བསྐལ་པ་གྲངས་མེད་པའི་ཡང་གྲངས་
མེད་པ་བསམ་གྱིས་མི་ཁྱབ་པ་འདས་པའི་སྔོན་རོལ་དུ་བྲམ་ཟེའི་ཁྱེའུ་སྐར་མ་
ཞེས་བྱ་བ་ཞིག་བྱུང་སྟེ། དེས་ལོ་བཞི་ཁྲི་ཉིས་སྟོང་གི་བར་དུ་ནགས་འདབ་ཏུ་
ཚངས་པ་མཚུངས་པར་སྤྱད་ནས། ། དེ་ནས་རྒྱལ་པོའི་ཕོ་བྲང་ལེགས་འབྱོར་
ཞེས་བྱ་བར་ཞུགས་སོ། ། དེའི་ཚེ་ན་ཚོང་དཔོན་གྱི་བུ་མོ་གཅིག་གིས་བྲམ་ཟེའི་
ཁྱེའུ་གཟུགས་བཟང་ཞིང་མཛེས་པ། བལྟ་ན་སྡུག་པ། ཡིད་དུ་འོང་བ་མཐོང་
ནས་ཡིད་དགའ་ཞིང་འདོད་ཆགས་ཀྱི་མེས་རབ་ཏུ་གདུངས་ཏེ་བྲམ་ཟེའི་ཁྱེའུ་
དེའི་མདུན་དུ་མངོན་པར་བརྒྱུགས་ཏེ་རྐང་པ་ལ་གཏུགས་སོ། ། བྲམ་ཟེས་སྲིང་
མོ་ཁྱོད་ཅི་འདོད་ཅེས་དྲིས་པ་དང་། ཁྱོད་འཚལ་ལོ་ཞེས་ཟེར་རོ། ། སྲིང་མོ་
དག་དེ་སྐད་མ་ཟེར་ཅིག ཁོ་བོ་ནི་ཁྱོད་དང་ལྷན་ཅིག་མི་འདུག་སྟེ། དེ་ཅི་ཞེ་
ན། འདོད་པ་སྤངས་ནས་ཚངས་པ་མཚུངས་པ་སྤྱོད་པ་ཡིན་ནོ་ཞེས་སྨྲས་པ་
དང་། བུ་མོ་ན་རེ། ཁྱོད་དང་ལྷན་དུ་འགྲོགས་པར་མི་བྱེད་ན་ཁྱོད་གོམ་པ་
བདུན་འདས་ནས་བདག་ནི་འདི་ཉིད་དུ་འཆི་བའི་དུས་བྱེད་པར་བགྱིད་དོ། །
དེར་བྲམ་ཟེས་བསམས་པ་བདག་གིས་སྔར་ལོ་བཞི་ཁྲི་ཉིས་སྟོང་གི་བར་དུ་ཚངས་
པར་སྤྱད་ནས། ད་རང་གི་བརྟུལ་ཞུགས་ལས་ཉམས་པར་བྱེད་པ་ནི་མི་རིགས་
སོ་སྙམ་སྟེ། བུ་མོ་དེ་རྩལ་གྱིས་བོར་ནས་སོང་སྟེ་གོམ་པ་དྲུག་འདས་ནས་བདུན་
པ་ལ་བབ་པའི་ཚེ་ཕྱིར་ལ་བལྟས་པས། བུ་མོ་དེ་ས་ལ་འགྱེད་ཏེ་འགུམ་པར་
འགྱུར་བ་མཐོང་ནས་སྙིང་རྗེ་རབ་ཏུ་སྐྱེས་ཏེ་འདི་སྙམ་དུ། ད་ནི་བདག་གི་
བརྟུལ་ཞུགས་ཉམས་ཏེ་དམྱལ་བར་སོང་བ་ཡང་བླའི། བུ་མོ་འདི་སྡུག་བསྔལ་
འདི་ལྟ་བུས་གདུངས་ནས་འཆི་རུ་འཇུག་པ་ནི་བདག་གིས་མི་རིགས་པས། བུ་
མོ་འདིའི་དོན་དུ་བདག་དམྱལ་བར་འགྲོ་བར་བྱའོ་སྙམ་ནས་སླར་ལོག་སྟེ།
ལག་པ་གཡས་པས་བུ་མོ་གཟུང་སྟེ། བཟང་མོ་ལོངས་ཤིག ཁྱོད་ཅི་འདོད་



564 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་དོན་དེ་ཁོ་བོས་བྱའོ་ཞེས་བརྗོད་དེ། དེ་ནས་ལོ་བཅུ་གཉིས་ཀྱི་བར་དུ་བུ་མོ་
དེའི་ཁྱོ་བྱས་སོ། ། ལོ་བཅུ་གཉིས་སོང་བ་དང་ཡང་རབ་ཏུ་བྱུང་སྟེ་ཚངས་པར་
སྤྱད་པས་དེ་ནས་ཤི་འཕོས་ནས་ཚངས་པའི་འཇིག་རྟེན་དུ་སྐྱེས་སོ། ། དེའི་ཚེ་
དེའི་དུས་ཀྱི་བྲམ་ཟེ་གང་ཡིན་པ་དེ་ནི་ད་ལྟར་ང་ཉིད་ཡིན་ལ། བུ་མོ་གང་ཡིན་
པདེ་ནི་ད་ལྟར་ས་མཚོ་མ་ཡིན་ནོ། ། ཀུན་དགའ་བོ་བྱང་ཆུབ་སེམས་དཔའ་
སྙིང་རྗེ་ཆེན་པོ་དེ་ལྟ་བུ་དང་ལྡན་པ་ནི་གཞན་གྱི་དོན་ནམ་སེམས་ཅན་རེ་རེའི་
དགེ་བའི་རྩ་བ་བསྐྱེད་པའི་སླད་དུ་དེ་ལྟ་བུའི་ནོངས་པ་བྱུང་ཡང་ཉེས་པའི་ཆོས་
དང་ལྡན་པར་མི་འགྱུར་ལ། ཉེས་པ་ཐམས་ཅད་སྤོང་བར་ཡང་བྱེད་དོ་ཞེས་
གསང་སྔགས་ཐབས་ཆེན་ལ་མཁས་པའི་མདོ་ལས་གསུངས་སོ། །
བྱང་ཆུབ་སེམས་དཔའ་མེ་ཏོག་ཟླ་མཛེས་ཞེས་བྱ་བ་ནི། འདི་ལྟར་སྔོན་
བྱུང་བ་བསྐལ་པ་གྲངས་མེད་པ་བསམ་གྱིས་མི་ཁྱབ་པ་འདས་པའི་དུས་ན། དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་
ཆེ་པདྨའི་ཟླ་བ་རྣམ་པར་དག་པ་མངོན་པར་འཕགས་པའི་རྒྱལ་པོ་ཞེས་བྱ་བ་
འཇིག་རྟེན་དུ་བྱུང་སྟེ། སྐུ་ཚེའི་ཚད་བསྐལ་པ་བྱེ་བ་ཁྲག་ཁྲིག་ཕྲག་དགུ་བཅུར་
གྱུར་ཏེ། ཉི་མ་ཐམས་ཅད་ལ་ཉིན་རེ་བཞིན་སེམས་ཅན་བྱེ་བ་ཁྲག་ཁྲིག་ཕྲག་
དགུ་བཅུ་རྩ་དགུ་ཕྱིར་མི་ལྡོག་པ་ལ་བཀོད་དོ། ། དེ་བཞིན་གཤེགས་པ་དེ་མྱ་
ངན་ལས་འདས་ནས་ལྔ་བརྒྱ་ཐ་མ་ལ་དམ་པའི་ཆོས་ནུབ་པར་གྱུར་པའི་དུས་ཀྱི་
ཚེ། རྒྱལ་པོ་དཔའ་བས་བྱིན་ཞེས་བྱ་བ་བཙུན་མོ་བརྒྱད་ཁྲི་བཞི་སྟོང་དང་བུ་
སྟོང་དང་བུ་མོ་ལྔ་བརྒྱ་ཡོད་པ། དེའི་ཕོ་བྲང་རིན་ཆེན་ལྡན་ཞེས་བྱ་བ་ཡངས་
ཤིང་རྒྱ་ཆེ་ལ། སྐྱེད་མོས་ཚལ་དང་རྒྱན་སྣ་ཚོགས་ཀྱིས་བརྒྱན་ཅིང་ལྷ་ཡི་གནས་
ལྟར་འབྱོར་བའི་བདག་པོར་གྱུར་པ་ན། སྐྱེ་བོ་ཐམས་ཅད་ནི་ཡང་དག་པའི་
ཆོས་ལས་ཉམས་ཏེ་མུ་སྟེགས་ཀྱི་གསང་སྔགས་ཚོལ་བར་གྱུར་ཏོ། ། དེའི་ཚེ་བྱང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 565
ཆུབ་སེམས་དཔའ་བདུན་སྟོང་དག་ཡུལ་འཁོར་ནས་བསྐྲད་དེ། ཆོས་སྨྲ་བ་མེ་
ཏོག་ཟླ་མཛེས་དང་ལྷན་དུ་ཀུན་ཏུ་བཟང་པོའི་ནགས་ཁྲོད་ཅེས་བྱ་བ་མེ་ཏོག་
དང་ལོ་འབྲས་ཕུན་སུམ་ཚོགས་པ་ཞིག་ཏུ་གནས་བཅས་ཏེ་རྣལ་འབྱོར་ལ་རྗེས་སུ་
བརྩོན་པར་གནས་པ་ན། མེ་ཏོག་ཟླ་མཛེས་ཀྱིས་ལྷའི་མིག་གིས་བརྟགས་པས།
སངས་རྒྱས་ཀྱི་ཞིང་སྣ་ཚོགས་ནས་འོངས་པའི་བྱང་ཆུབ་སེམས་དཔའ་དགེ་བའི་
རྩ་བ་བསྐྱེད་པ་ཁྲག་ཁྲིག་མང་པོ་དག་འདིར་སྐྱེས་ཏེ། ཏིང་ངེ་འཛིན་གྱི་རྒྱལ་
པོའི་ཆོས་ཀྱི་རྣམ་གྲངས་འདི་ཐོས་ན་ནི་བླ་ན་མེད་པའི་བྱང་ཆུབ་ལས་ཕྱིར་མི་
ལྡོག་ལ། མ་ཐོས་ན་ཕྱིར་ལྡོག་པ་དག་མཐོང་ནས། ཏིང་ངེ་འཛིན་ལས་ལངས་
ནས་གཞན་དག་ལ་སྨྲས་པ། བདག་ནི་གྲོང་དང་གྲོང་བརྡལ་ཕོ་བྲང་འཁོར་
རྣམས་སུ་སེམས་ཅན་རྣམས་ལ་ཆོས་སྟོན་དུ་འགྲོ་བར་བྱེད་དོ་ཞེས་གསུངས་པ་
དང་། དེ་དག་ན་རེ། ཁྱེད་ནི་དེར་གཤེགས་པའི་དུས་ལ་མ་བབ་སྟེ། འདི་
ལྟརཁྱེད་ནི་སྐུ་བྱད་ལྟ་བས་ཆོག་མི་ཤེས་པ་ཡིན་ལ། རྒྱལ་པོ་ལ་སོགས་པ་ནི་
ཤིན་ཏུ་མདོག་ངན་པས་ཁྱེད་ལ་ཕྲག་དོག་སྐྱེས་ཏེ་བཀྲོངས་པར་གྱུར་ན་མི་རུང་
ངོ་ཞེས་སྨྲ་བའི་ལན་དུ། མེ་ཏོག་ཟླ་མཛེས་ཀྱིས། འདི་ལྟར་བདག་གི་ལུས་
བསྲུངས་ན་དུས་གསུམ་གྱི་སངས་རྒྱས་རྣམས་ཀྱི་བསྟན་པ་མ་བསྲུངས་པར་
འགྱུར་རོ་ཞེས་ཚིགས་སུ་བཅད་པ་སྨྲས་པ། བདག་ཏུ་འདུ་ཤེས་འདི་ལ་གནས་
ནས་སུ། ། བསྟན་པ་འདི་ལ་བསྟན་པར་ཡོང་མི་ནུས། ། མི་ཟད་ཕྱི་དུས་བདེ་
བར་གཤེགས་པ་ཡི། ། བྱང་ཆུབ་བརྟན་པ་བཀོད་པ་ཆེན་པོ་ཡིན། ། གང་གིས་
བདག་ཏུ་འདུ་ཤེས་ཀུན་སྤངས་ཤིང་། ། གང་གིས་སེམས་ཅན་འདི་དང་གང་
ཟག་སྨྲ་རྣམས་དང་། ། གཟུགས་དང་སྒྲ་དང་དྲི་དང་རོ་རྣམས་དང་། ། རེག་
བྱ་སྤོང་བ་དེ་ནི་བསྟན་པ་བསྲུང་། ། བསྐལ་པ་བྱེ་བ་གངྒའི་བྱེ་མ་སྙེད། །
དྭངས་པའི་སེམས་ཀྱིས་ཟས་དང་སྐོམ་རྣམས་དང་། ། གདུགས་དང་བ་དན་



566 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
མར་མེའི་ཕྲེང་བ་ཡིས། ། སངས་རྒྱས་བྱེ་ས་ཁྲག་ཁྲིག་རིམ་གྲོ་བྱས། ། གང་
གིས་དམ་ཆོས་རབ་ཏུ་འཇིག་པ་ཡང་། ། བདེ་གཤེགས་བསྟན་པ་འགག་པར་
གྱུར་པའི་ཚེ། ། ཉིན་མཚན་དུ་ནི་བསླབ་པ་གཅིག་སྤྱོད་པ། ། བསོད་ནམས་དེ་
ནི་དེ་བས་ཁྱད་པར་འཕགས། ། སྐྱེས་བུ་ཁྱུ་མཆོག་གིས་ནི་དམ་པའི་ཆོས། །
འཇིག་པར་གྱུར་ཚེ་གང་དག་བཏང་སྙོམས་སྒོམ། ། དེ་ཡིས་རྒྱལ་བ་བཀུར་སྟི་
བྱས་པ་ཡིན། ། འདྲེན་པ་དག་ལ་རི་མོར་དཔེ་མ་བྱས། ། ཁྱེད་བདེ་རང་གི་
དོན་གྱིས་ལ། ། བདག་ཉིད་རབ་ཏུ་བསྲུང་བར་གྱིས། ། ཁྱེད་ནི་རྟག་ཏུ་བྱམས་
གནས་ཤིང་། ། འདུམ་པ་འདི་ལ་བག་ཡོད་གྱིས། ། མ་འདྲེས་དག་གཙང་དྲི་
མེད་པ། ། ཚུལ་ཁྲིམས་དང་པོ་བསྲུང་བར་གྱིས། ། ཚུལ་ཁྲིམས་དྲི་མེད་སུས་
བསྲུངས་པ། ། དེ་ཡིས་ཐམས་ཅད་སྐྱབས་པ་ཡིན། ། ཆོས་མཆོག་རིན་ཆེན་
སྦྱིན་པ་སྦྱིན་པར་གྱིས། ། གསོད་པ་དག་ཀྱང་རྟག་ཏུ་བསྲུང་གྱིས་ལ། ། དགོན་
པར་གནས་ཤིང་ཏིང་འཛིན་མཁས་པ་དང་། ། འཇམ་ཞིང་མཉེན་པ་དག་ཀྱང་
བསྒོམ་པར་གྱིས། ། རྣམ་པ་ཀུན་ཏུ་རྩོད་པ་མ་བྱེད་པར། ། སྤྱོད་པ་ཞི་མཆོག་
འདི་ལ་རྣམ་པར་སྤྱོད། ། བདག་ནི་སེམས་ཅན་རྣམས་ཀྱང་བསྐྱབ་པའི་
ཕྱིར། ། གྲོང་དང་རྒྱལ་པོའི་ཕོ་བྲང་འགྲོ་བར་བྱ། ། ཞེས་གསུངས་པ་དང་།
གཞན་དག་རབ་ཏུ་སྐྲག་ཅིང་ཡིད་མི་བདེ་བར་གྱུར་ཏེ། འདི་ལྟར་ཁ་ཅིག་རྐང་
པ་ལ་ཡང་རྒྱུ་བར་བྱེད། ། སྙིང་རྗེ་བར་ཡང་ངུ་ཞིང་མཆི་མ་འཛག ། མཁས་
པ་བློ་གྲོས་ཆེན་པོ་མ་བཞུད་པར། ། སྒྲ་འཇམ་ཡིད་དུ་འོང་ཞིང་འཛེས་པ་
ཡི། ། ཞིང་འདི་རྣམས་ལ་གཟིགས་ཤིང་རྟོག་པར་མཛོད། ། བདག་ཉིད་
བསྲུང་བར་མཛོད་ལ་མ་བཞུད་ཅིག ། སྔོན་གྱི་སྟོབས་བཅུ་འདྲེན་པ་དེ་དག་
ཀྱང་། ། དབང་པོ་ཞི་ཞིང་ཤིན་ཏུ་དེས་པ་རྣམས། ། ནགས་ཚལ་བྲག་དང་རི་
ཡི་རྩེར་གཤེགས་ནས། ། བྱང་ཆུབ་དམ་པ་དག་ནི་ཐུགས་སུ་ཆུད། ། དེ་དག་



* ：
wཚོ
+own, t&a1:
དས ་གབས་མy
ལ ག
++
=
ཚ བམཆth***tiv
:/
w
=མིཙཙམི བདཙིནྟིཏ&
d
བཀ 1༩༤:༣fr&
i
+ན་ན
4
IIIUJU
མི་ལྡོག་པ་ལ་བཀོད། དེ་ནས་དེ་བཞིན་གཤེགས་པའི་སེན་མོའི་མཆོད་རྟེན་
གཟིམས་ནས། སང་སྔ་དྲོ་ཆོས་བསྟན་ཏེ། སེམས་ཅན་བྱེ་བ་ཕྲག་སུམ་ཅུ་ཕྱིར་
པ་ལ་བཀོད། རྒྱལ་པོའི་ཕོ་བྲང་རིན་ཆེན་ལྡན་དུ་སོང་སྟེ་ཤིང་སཱ་ལའི་དྲུང་དུ་
བསྟན་ནས། སེམས་ཅན་ཁྲག་ཁྲིག་ཕྲག་དགུ་བཅུ་བྱང་ཆུབ་ལས་ཕྱིར་མི་ལྡོག་
ཁྱེར་ཕོ་བྲང་མཆོག་ཏུ་སོང་བར་གྱུར། ། གྲོང་དང་གྲོང་ཁྱེར་དུ་སོང་སྟེ་ཆོས་
སོང་ན་མ་ལེགས་ཞེས། ། དེ་ནི་སེམས་ཅན་བསྐྱབ་པའི་དོན་གྱི་ཕྱིར། ། གྲོང་
འཇིག་རྟེན་འདི་ནི་ནགས་ཁྲོད་བདག་གནས་པས། ། སེམས་ཅན་ངན་སོང་
ནས་ཆས་ཤིང་། ཆོས་ལ་སེམས་པས་སྐྱོན་ཡོན་ལ་མི་ལྟ་བས་སྙིང་བརྩེ་བས།
དྲང་སྲོང་ཆེན་པོ་དེ་བཟློག་པར་མ་ནུས་ཏེ། ཆོས་གོས་དང་ལྷུང་བཟེད་ཐོགས་
ནིབརྒྱལ་ཞིང་ས་ལ་འགྱེལ། ལ་ལ་ནི་ཉམ་ཐག་པའི་སྒྲ་འབྱིན་པར་བྱེད་ཀྱང་
དོ། ། ཞེས་གསུངས་སོ། ། ཡང་གཞན་དག་ནི་རྐང་པ་ལ་ཕྱག་འཚལ། ལ་ལ་
བྱང་ཆུབ་སེམས་དཔའ་ཡང་། ། སེམས་ཅན་ཁྲག་ཁྲིག་རྣམས་ཀྱི་སྐྱབ་བྱེད་
སྤྱད་དེ། ། དེ་དག་བསོད་ནམས་ཡེ་ཤེས་མཆོག་དང་ལྡན། ། དེ་ཡི་རྗེས་སློབ་
སྲིད་པ་གསུམ་དུ་བྱང་ཆུབ་ཏུ་མ་གཏོགས། ། སྤྱོད་པའི་དམ་པ་བྱང་ཆུབ་རྒྱུ་
ཟག་པ་ཟད་པ་རྣམས། ། དེ་དག་ཐམས་ཅད་འཇིག་རྟེན་དོན་མཛད་དེ། །
ལན་དུ། ཇི་སྙེད་སྔོན་གྱི་བདེ་གཤེགས་བྱུང་བ་ནི། ། ཐམས་ཅད་མཁྱེན་ཅིང་
སྐྱེས་ནས་ཁྱེད་ཀྱི་ལུས་བཤིག་འགྱུར། ། ཞེས་སྨྲ་ཞིང་བཞུགས་པར་ཞུས་པའི་
དང་འདྲ་བའི་མདོག ། རྒྱལ་པོ་དག་ཀྱང་དེ་བཞིན་སྲིད་ཀྱི་ཕྱིར། ། ཕྲག་དོག་
ལ། ། ཁྱོད་ཀྱི་མཛོད་སྤུ་བཞིན་དུ་སྨིན་མཚམས་ནས། ཤིན་ཏུ་མཛེས་པ་དུང་
སྐྲ་ཡང་མཐོན་མཐིང་ཁ་དོག་སྟེ། ། གསེར་གྱི་མདོག་དང་འདྲ་བ་འོད་བྱེད་
ནས་མ་བཞུད་ཅིག ། ཁྱོད་ལུས་ཤིན་ཏུ་མཛེས་པ་རྒྱན་གྱིས་བརྒྱན། ། ཁྱོད་ཀྱི་
རྗེས་སློབས་ནགས་ཁྲོད་གནས་པར་མཛོད། ། བརྟུལ་ཞུགས་བཟང་པོ་འདི་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 567
་
་
་
་་
་ ...
：
་
་ ་
་
་
་. ......
་，
་. ..…
………..……
.…
..……
...
…་
་
་ ་
་ ་
་
་ ་
་ ་
་ ་
་
་
་
་ ་་
་
་
་་ ་་
་་
...
་
་
་
་
་
་
་
་
་
་
་
་ ་
་
་
་
་
་
་ ་
-- ་ ་ ་.
་...
..
..
་
...…་ ་.
་་་
་……
... -……
.......…. ...
-...
….... ..…. ..…..….
་….…
..
…་， ，
་
，་，་་་
-
- ..
. -
-
་
，
་ -... .
་ ་ ་…..
..……་ ་ ་ ་
་ .………..
.
…
.་
་
་
་
་ ... ་་
་
：་ ….
…. ……
་
་
་་་་་
、
.....……



568 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཞིག་གི་དྲུང་དུ་ཉི་མ་བདུན་གྱི་བར་དུ་ཟས་བཅད་ནས་འགྲེང་བཞིན་དུ་གནས་
བཅས་ཏེ། སྔ་དྲོའི་དུས་ཀུན་ཏུ་རྒྱལ་པོའི་ཕོ་བྲང་དུ་བྱོན་ཏེ་ཆོས་བསྟན་པས་
སེམས་ཅན་དཔག་ཏུ་མེད་པ་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པ་ལ་
བཀོད་དོ། ། དེ་ཡང་ཉི་མ་གཉིས་པ་ལ་ནི་སྲོག་ཆགས་བྱེ་བ་ཕྲག་ཉི་ཤུ་རྩ་གསུམ་
མོ། ། སྔ་དྲོ་གསུམ་པ་ལ་ནི་སེམས་ཅན་བྱེ་བ་ཕྲག་བརྒྱ་སྟོང་དགུ་བཅུ་རྩ་
དགུའོ། ། སྔ་དྲོ་བཞི་པ་ལ་ནི་སེམས་ཅན་བྱེ་བ་ཁྲག་ཁྲིག་བརྒྱ་སྟོང་དགུ་བཅུ་རྩ་
དགུའོ། ། སྔ་དྲོ་ལྔ་པ་ལ་ནི་བུད་མེད་བརྒྱད་ཁྲིའོ། ། སྔ་དྲོ་དྲུག་པ་ལ་ནི་རྒྱལ་
པོའི་བུ་སྟོང་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པ་ལ་བཀོད་དོ། ། སྔ་དྲོ་
བདུན་པ་ལ་རྒྱལ་པོའི་ཕོ་བྲང་རིན་ཆེན་ལྡན་དུ་བཞུགས་པ་དང་། རྒྱལ་པོ་
དཔའ་བས་སྦྱིན་སྐྱེད་མོས་ཚལ་དུ་འགྲོ་བ་མཐོང་ངོ༌། ། གསེར་གྱི་ཤིང་རྟ་ངོས་
དངུལ་ལས་བྱས་པ། མདའ་ཙནྡན་སྦྲུལ་གྱི་སྙིང་པོ། འཁོར་ལོ་ནི་བཻཌཱུརྱ་ལས་
བྱས་པ། གདུགས་དང་རྒྱལ་མཚན་ལ་སོགས་པ་རྒྱན་སྣ་ཚོགས་ཀྱིས་བརྒྱན་པ་
ལ་ཞོན་ཏོ། ། བུ་མོ་གཞོན་ནུ་མ་བརྒྱད་བརྒྱས་རིན་པོ་ཆེའི་ཐག་གུ་བཏགས་
ནས་འདྲེན་ཞིང་། རྒྱལ་རིགས་དང་བྲམ་ཟེ་དང་ཁྱིམ་བདག་ཤིང་སཱ་ལ་ཆེན་པོ་
ལྟ་བུ་བརྒྱད་ཁྲི་བཞི་སྟོང་བཞི་སྟོང་གིས་ཞམ་འབྲིང་དུ་བསྐོར་ཏེ་འགྲོ་ལ། རྒྱལ་
པོའི་བུ་མོ་ལྔ་བརྒྱ་ནི་རིན་པོ་ཆེའི་ཁྱོགས་སུ་ཞུགས་ནས་སྡུན་ནས་འགྲོ་བར་བྱེད།
བཙུན་མོ་བརྒྱད་ཁྲི་བཞི་སྟོང་ཉེ་བ་ནས་བསྐོར་ཏེ། སྐྱེ་བོའི་ཚོགས་གྲངས་མེད་
པ་དང་བཅས་པ་དག་འགྲོ་བ་རྣམས་ཀྱིས་ཆོས་སྨྲ་བ་མེ་ཏོག་ཟླ་མཛེས་མཐོང་སྟེ།
དེ་མཐོང་མ་ཐག་ཏུ་རྒྱལ་པོའི་བུ་མོ་དང་བཙུན་མོ་རྣམས་ནི་ཕྱིར་མི་ལྡོག་པ་ཐོབ་
ལ། ཤིང་རྟ་འདྲེན་པའི་གཞོན་ནུ་རྣམས་དང་སྐྱེ་བོའི་ཚོགས་ཐམས་ཅད་ནི་
ཁྱོགས་ལས་བབས་ནས་རྒྱན་དང་གོས་ལ་སོགས་པ་དག་བཀྲོལ་ནས། བླ་གོས་
ཕྲག་པ་ གཅིག་ལ་ གཟར་ནས་པུས་མོ་ གཡས་ པའི་ ལྷ་ ང་ ས་ ལ་ བཙུགས་ ཏེ།
༔ ༔
，
：
，
,
?
，" **，
།༡，
+
༡༣
，
•
; ་
， ，
་
༈
༔ -
-
་
，!
，
།
，
， *，
，，
+ *
+：::44+
::
*# - ༧
'
;; ；'
， **# ༡*	༼ཀiཁསྨདྷ*4.
a,"#| • * ཆ ཡ, *
', , *
• •



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 569
གཞོན་ནུ་མ་དག་མགྲིན་བསྡེབས་ནས་ཚིགས་སུ་བཅད་པ། དགེ་སློང་འདི་ནི་
བྱོན་པའི་ཚེ། ། ཉི་མ་ལྟ་བུར་ཐམས་ཅད་དུ། ། འདི་དག་རབ་ཏུ་སྣང་བར་
བགྱིས། ། སྐྱེ་བོའི་ཚོགས་ཀྱང་འདུན་པར་གྱུར། ། འདོད་ཆགས་ཞེ་སྡང་རྒྱུན་
བཅད་ཅིང་། ། གཏི་མུག་དག་ཀྱང་བསལ་བར་བྱས། ། དེ་ཚེ་ཞེ་སྡང་ཁྲོ་བ་
དང་། ། ཕྲག་དོག་ཐམས་ཅད་བཅད་པར་གྱུར། ། རྒྱལ་པོ་དཔའ་བས་སྦྱིན་པ་
ཡི། ། ཞབས་འབྲིང་སྲས་ལ་སོགས་པ་ཡང་། ། སུ་ཡང་རྒྱལ་པོ་མི་ལྟ་སྟེ། ། སུ་
ཡང་ཞབས་འབྲིང་མི་བགྱིད་དོ། ། ཇི་ལྟར་ཟླ་བ་ཉ་བ་ནི། ། སྐར་མ་དག་གིས་
བསྐོརབ་བཞིན། ། རྒྱལ་པོའི་བུ་ཡིས་མདུན་བདར་བས། ། དགེ་སློང་འདི་
ཡང་མཛེས་པར་གྱུར། ། ཇི་ལྟར་གསེར་གཟུགས་རི་མོ་དག ། མཁས་པས་རི་
མོར་བྲིས་པ་དང་། ། སཱ་ལའི་རྒྱལ་པོ་རྒྱས་པ་ལྟར། ། དེ་བཞིན་དགེ་སློང་
མཛེས་པར་གྱུར། ། མཐུ་ཆེན་བརྒྱ་བྱིན་ལྷ་ཡི་དབང་པོ་ནི། ། གྲོང་ཁྱེར་
འཇིགས་པ་བདག་པོ་མིག་སྟོང་ལྡན། ། རི་རབ་སྤྱི་ལ་སུམ་ཅུ་རྩ་གསུམ་
དབང་། ། དེ་བཞིན་དགེ་སློང་བྱོན་པ་འདི་ཡང་མཛེས། ། ཚངས་པའི་འཇིག་
རྟེན་ཚུངས་པའི་གནས། ། རབ་འཕྲུལ་ལྷ་ཡི་བུ་ནི་ལྷ་དབང་བཞིན། ། འདོད་
ཁམས་འཐའ་བྲལ་མཆོག་གི་ལྷ་བཞིན་དུ། ། དགེ་སློང་བྱོན་པ་འདི་ཡང་དེ་
བཞིན་མཛེས། ། ཉི་མ་བཞིན་དུ་ལྷག་མེ་ལྷང་ངེར་བགྱིས། ། འོད་ཟེར་སྟོང་
ལྡན་མུན་ནག་རབ་ཏུ་ སེལ། ། ཕྱོགས་རྣམས་ཀུན་ཏུ་སྣང་པར་བགྱིད་པ་
ལྟར། ། དགེ་ཞིང་དགེ་སློང་གྱོན་ན་མཛེས་པར་གྱུར། ། བསྐལ་བ་མཐའ་ཡས་
རྒྱུ་ཆེན་སྦྱིན་པ་བྱིན། ། ཚུལ་ཁྲིམས་མ་འདྲེས་རྟག་ཏུ་བསྲུང་བར་གྱིས། །
བཟོད་པ་མཚུངས་མེད་འཇིག་རྟེན་གསུམ་དུ་བསྒོམ། ། དེ་ནི་མཚན་གྱིས་
བརྒྱན་ཅིང་འདི་ལྟར་མཛེས། ། ཞེས་དང་། སངས་རྒྱས་བསྟན་པ་མཚུངས་
མེད་སེམས་ཅན་སྙིང་པོ་སྟེ། དཔའ་བོ་འདས་པས་ཆོས་མཆོག་དག་ཀྱང་རབ་



570 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཏུ་བཤད། ། མ་འོངས་དུས་དང་དེ་བཞིན་ད་ལྟར་བྱུང་བ་ཡི། ། ཆོས་ཀྱི་རྒྱལ་
པོ་དབང་བརྙེས་རྣམས་ཀྱི་སྲས་དེ་ལགས། ། དགེ་སློང་ཁྱོད་ནི་མི་རྟག་ནམ་ཡང་
མ་གྱུར་ཅིག ། ཆོས་འདི་ཇི་ལྟར་ཁྱོད་བདག་ཉིད་ཀྱིས་རབ་རྟོགས་ཤིང་། །
སངས་རྒྱས་དག་གིས་བཀའ་སྩལ་འཇིག་རྟེན་ཀུན་ཏུ་རྒྱུ། ། དེ་བཞིན་བདག་
ཅག་ཐམས་ཅད་དགེ་སློང་འདི་བཞིན་འགྱུར་བར་བགྱི། ། ཞེས་བརྗོད་དེ། དེ་
ཐམས་ཅད་ཀྱིས་རིན་པོ་ཆེ་དང་གོས་དང་རྒྱན་དག་གིས་མངོན་པར་འཐོར་ཞིང་།
སོར་མོ་བཅུ་ཡིས་ཐལ་མོ་སྦྱར་ཏེ་གུས་པས་ཕྱག་འཚལ་བར་བྱེད་དོ། ། དེ་ནས་
བྱང་ཆུབ་སེམས་དཔའ་དེས་སེམས་ཅན་ཐམས་ཅད་ལ་རབ་ཏུ་བརྩེ་བའི་བསམ་
པས་ཟབ་ཅིང་རྡུལ་དང་བྲལ་བའི་ཆོས་བསྟན་པས་སྐྱེ་བོའི་ཚོགས་ཐམས་ཅད་
བྱང་ཆུབ་ལ་ཞུགས་པར་གྱུར་ཏོ། ། དེའི་ཚེ་རྒྱལ་པོའི་བསམ་པ་ལ་དགེ་སློང་
མཛེས་པ་འདིས་བདག་གི་སྲིད་རྣམས་ཕྲོགས་པར་གྱུར་ཏོ་སྙམ་ནས་ཤིན་ཏུ་ཁྲོས་
ཤིང་སྔངས་པར་གྱུར་པའི་ཚེ། དགེ་སློང་དེའི་མིག་ཏུ་རྡུལ་སོང་བ་དང་། རྒྱལ་
པོའི་སེམས་ལ་དགེ་སློང་འདིས་ཆགས་པའི་སྒོ་ནས་བདག་གི་བུད་མེད་རྣམས་ལ་
མིག་གི་བརྡ་བྱས་སོ་སྙམ་སྟེ་ཤིན་ཏུ་འཁྲུགས་ནས་རང་གི་བུ་སྟོང་བོ་ལ་བོས་ནས།
གཞོན་ནུ་དག་ཁྱེད་ཀྱིས་དགེ་སློང་འདི་སྲོག་དང་ཕྲོལ་ཅིག་ཅེས་བརྗོད་བ་དང་།
བུ་དག་གིས་ནི་རྒྱལ་པོའི་བཀའ་བཞིན་མ་བྱས་ཏེ་མ་མཉན་པ་ལས་རྒྱལ་པོ་རབ་
ཏུ་ཡང་སྔངས་ཏེ། ད་ནི་བདག་གཅིག་པུར་ཟླ་མེད་པར་གྱུར་ཏོ་སྙམ་ནས་ཡང་
རང་གི་འཁོར་དགའ་བྱེད་ཅེས་བྱ་བའི་གཤེད་མ། གཏུམ་ཞིང་མ་རུངས་པ་
ཞིག་ཡོད་པ་དག་བོས་ནས་དགེ་སློང་འདི་སོད་ཅིག་ཅེས་བསྒོ་བ་དང་། ལྷ་
བཀའ་བཞིན་བགྱིའོ་ཞེས་ཟེར་ནས་རལ་གྲི་རྣོ་ངར་དང་བཅས་པ་བླངས་ཏེ་
འདེབས་པ་ན། རྒྱལ་པོས་སྨྲས་པ། ཀྱེ་དགའ་བྱེད་ཁྱོད་ཀྱིས་དགེ་སློང་འདིའི་
ལག་པ་དང་རྐང་པ་དང་སྣ་དང་རྣ་བ་དག་ཆོད་ཅིག འདིས་ཆགས་པའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 571
སེམས་ཀྱིས་ངའི་ཆུང་མ་ལ་ལྟས་པས་འདིའི་མིག་ཀྱང་སྐམ་པས་ཕྱུངས་ཤིག་ཅེས་
སྨྲས་པ་བཞིན་གཤེད་མ་དགའ་བྱེད་ཀྱིས་དེ་ལྟར་བྱས་སོ། ། དེ་ལྟར་དགེ་སློང་
དེ་དུམ་བུར་དུམ་བུར་བྱས་པ་ན་དེའི་ལུས་ཀྱི་དུམ་བུ་དག་ལས་འོད་ཟེར་བྱེ་བ་
ཁྲག་ཁྲིག་བརྒྱ་སྟོང་དུ་མ་ཡང་བྱུང་། འོ་མའི་རྒྱུན་དུ་མ་ཡང་བབ་སྟེ་དེས་ཕྱོགས་
བཅུར་བསྐོར་ནས་སླར་དགེ་སློང་ཉིད་ཀྱི་ལུས་ལ་ཐིམ་མོ། ། གཅད་པའི་འཕྲོ་
དག་ནས་དཔལ་གྱི་བེའུ་དང་བཀྲ་ཤིས་དང་འཁོར་ལོ་ལ་སོགས་པ་མཚན་བཟང་
པོ་སུམ་ཅུ་རྩ་གཉིས་ཀྱང་མངོན་པར་བྱུང་ངོ༌། ། དེའི་ཚེ་སྐྱེ་བོའི་ཚོགས་ཆེན་པོ་
དག་རབ་ཏུ་སྡུག་བསྔལ་ནས་ཆོ་ངེས་འདེབས་ཏེ་ཕོ་བྲང་རིན་ཆེན་ལྡན་དུ་ལོག་
པར་གྱུར་ཏོ། ། རྒྱལ་པོས་སྐྱེད་མོས་ཚལ་དུ་སོང་སྟེ། ཞག་བདུན་འདས་ནས་
སླར་ལོག་པའི་ལམ་ན་དགེ་སློང་དེའི་ལུས་ཀྱི་མདོག་མ་ཉམས་པ་དག་མཐོང་ནས།
ཀྱེ་མ་དགེ་སློང་འདི་ནི་ངེས་པར་བླ་ན་མེད་པའི་བྱང་ཆུབ་ལས་མི་ལྡོག་པ་ཞིག་སྟེ།
ཁོ་བོས་ནི་གདོན་མི་ཟ་བར་མནར་མེད་པའི་དམྱལ་བར་ལྟུང་བའི་ལས་བྱས་སོ་
སྙམ་དུ་སེམས་པ་དང་། སྟེང་གི་ནམ་མཁའ་ལས་ལྷའི་བུ་བརྒྱད་ཁྲིས་མགྲིན་
གཅིག་ཏུ། རྒྱལ་པོ་ཆེན་པོ་འདི་ནི་ཕྱིར་མི་ལྡོག་པའི་བྱང་ཆུབ་སེམས་དཔའ་སྟེ།
ཁྱོད་ཀྱིས་མནར་མེད་ལས་བྱས་སོ་ཞེས་ཐོས་པས་རབ་ཏུ་སྐྲག་སྟེ་འགྱོད་བཞིན་དུ་
ཆོ་ངེ་ཆེན་པོ་བཏབ་ནས་སྨྲས་པ། རྒྱལ་པོའི་སྲིད་དང་རྒྱལ་པོའི་ཕོ་བྲང་
དང་། ། ནོར་བུ་རིན་ཆེན་མུ་ཏིག་གསེར་དབྱིག་ཀྱང་། ། བདག་ཉིད་མཚོན་
ཐོགས་བདག་ ཉིད་འཆི་བོར་བྱ། ། བདག་ནི་བྱིས་པའི་བློ་ཅན་ལས་ངན་
ལྡན། ། དགེ་སློང་མེ་ཏོག་ཟླ་བཟང་འདིར་བྱུང་བ། ། སུམ་ཅུ་རྩ་གཉིས་མཚན་
གྱི་གོ་བགོས་ཏེ། ། སྣང་བར་བྱེད་ཅེས་རྒྱལ་པོའི་ཕོ་བྲང་འོངས། ། ཟླ་བ་ཉ་
ཚེས་སྐར་མའི་རྒྱལ་པོ་བཞིན། ། འདོད་པའི་ལོངས་སྤྱོད་ངན་པས་བདག་
དཀྲུགས་ཏེ། ། རབ་ཏུ་དགའ་བས་བུད་མེད་ཚོགས་རྣམས་དང་། ། ཤིང་རྟའི་
་………………….……….
་་ ་་ ་་ ་ ས ས ་.
པ ་ ་ ་ ་ ་ ་ ་ ་ ་ས ་ས ་
་ ་ ས ས .………….….…………...་
་
་ས་
བ་ ་ ་ ་ ་ ... ---- ་་་ ་་ - - ་་་ ་



572 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ནང་དུ་ཞུགས་ནས་དེ་ནས་དོར། ། རྒྱལ་རིགས་རྣམས་ཀྱིས་ཡོངས་སུ་འཁོར་
བར་བསྐོར། ། དགེ་སློང་དྲི་མཆོག་མིག་བཟངས་འདི་ཉིད་ནི། ། འདིར་བྱོན་
དགེ་སློང་དེ་ཡང་མཐོང་ནས་སུ། ། བུད་མེད་ཚོགས་རྣམས་རབ་ཏུ་དགར་གྱུར་
ཅིང་། ། མོས་པ་སྐྱེས་ནས་གསེར་གྱི་ཕྲེང་བ་གཏོར། ། ཐམས་ཅད་སོར་བཅུའི་
ཐལ་མོ་སྦྱར་བྱས་ནས། ། ཚིགས་བཅད་ དབྱངས་ ཀྱིས་ དགེ་ སློང་ དེ་ ལ་
བསྟོད། ། རྒྱལ་པོ་ཡི་ནི་གླུ་ཡི་དབྱངས་སྒྲ་རྣམས། ། དེ་དག་ཐམས་ཅད་རབ་
ཏུ་ཞི་བར་གྱུར། ། བདག་གི་སེམས་ནི་རབ་ཏུ་ངན་གྱུར་ཏེ། ། དགེ་སློང་རྒྱལ་
པོའི་ཕོ་བྲང་འཇུག་པའི་ཚེ། ། བུད་མེད་ཚོགས་ཆེན་དགའ་བར་ལྟ་མཐོང་
ནས། ། རྨོངས་པས་དེ་ལ་ཕྲག་དོག་ཁྲོ་བ་བསྐྱེད། ། བདག་གིས་དེར་ནི་གཏུམ་
པའི་ཚིག་སྨྲས་པ། ། བུ་སྟོང་དག་ལ་དེ་ཉིད་ཁྱོད་སོང་ལ། ། དགེ་སློང་འདི་ནི་
དུམ་བུ་དུམ་བུར་གྱིས། ། འདི་ནི་ང་ཡི་དགྲ་བཅོམ་མ་རུང་པ། ། གཞོན་ནུ་
ཐམས་ཅད་གཉེན་ཞིང་ཚུལ་ལྟ་སྟེ། ། བདག་ལ་ཕན་སེམས་དགེ་སློང་དེ་ལ་
འདུད། ། རྒྱལ་པོ་འདི་འདྲའི་བཀའ་བཞིན་བགྱིད་མི་རུང་། ། དེ་ཚེ་བདག་ནི་
མྱ་ངན་ནོན་པར་གྱུར། ། དགེ་སློང་ཤིན་ཏུ་ཚུལ་ཁྲིམས་མཆོག་ལྡན་པ། །
བྱམས་ལྡན་བཀའ་བཞིན་བཞུགས་པ་མཐོང་ནས་ནི། ། ཤིན་ཏུ་གཏུམ་པའི་
སེམས་ཀྱིས་ གསོད་དུ་བཏང་། ། ཕྱི་དུས་བདག་ནི་ ལྷུང་ནས་མནར་མེད་
བསྲེག ། དགའ་བྱེད་དེ་ནི་རྒྱལ་པོའི་ལམ་འདིར་གནས། ། མ་རུང་ལས་
བགྱིད་མི་ལ་སྡུག་བསྔལ་བསྐྱེད། ། བདག་གི་བཀའ་བཞིན་དེ་འདྲ་དེས་བགྱིས་
ཏེ། ། མེ་ཏོག་ཕྲེང་བརྒྱུས་འདྲ་བའི་དགེ་སློང་གཏུབས། ། ནགས་མཆོག་ཀུན་
ཏུ་བཟང་པོ་དགའ་བ་ན། ། བྱ་ཡིས་གང་ཞིང་མེ་ཏོག་དྲི་ཞིམ་རྒྱས། ། དེ་ན་
དགེ་སློང་ཚོགས་གཞན་རབ་མང་བ། ། བུ་ གཅིག་པ་ནི་མ་དང་བྲལ་བ་
བཞིན། ། ཞེས་དང་། མེ་ཏོག་ཟླ་མཛེས་ཞེ་སྡང་གཏུམ་མེད་པ། ། བདག་གི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 573
སྡིག་པའི་སེམས་ཀྱིས་དུམ་བུར་བརླགས། ། མེ་ཏོག་ཟླ་མཛེས་བཀྲོངས་ནས་ས་
ལ་ལྷུང་། ། ཆོས་སྨྲ་འདི་ནི་མཐོང་ནས་མྱུར་བར་ཡང་། ། དགེ་སློང་ཐམས་
ཅད་སྡུག་བསྔལ་གཟིར་གྱུར་ཏེ། ། མི་དགའ་སྐྱེས་གྱུར་དེ་བཞིན་སེམས་མི་
བདེ། ། མེ་ཏོག་ཟླ་མཛེས་རི་བོ་རྒྱལ་པོ་ལྟར། ། སུམ་ཅུ་རྩ་གཉིས་མཚན་གྱི་གོ་
བགོས་ཏེ། ། ཕྲེང་བ་བརྒྱུས་པ་བུད་མེད་ཐོགས་པ་འདྲ། ། འདི་ནི་དུམ་བུ་
དུམ་བུར་མངོན་པར་བཅད། ། བདག་ གིས་ སྔོན་སྡིག་ཤིན་ཏུ་མི་བཟད་
བགྱིས། ། མགོན་མེད་མནར་མེད་གཤིན་རྗེའི་ཡུལ་དུ་མཆི། ། འདིར་ནི་དགེ་
སློང་དུམ་བུར་བརླགས་པ་ཡིས། ། བདག་ནི་སངས་རྒྱས་རྣམས་དང་རིང་བས་
རིང་། ། བདག་གིས་ཤིན་ཏུ་ལས་ངན་བགྱིས་པས་ན། ། བུ་དང་གཉེན་བཤེས་
ཚོགས་རྣམས་སྐྱབས་མི་འགྱུར། ། བློན་པོ་དང་ནི་ཞབས་འབྲིང་བཀྲབས་པ་
ཡང་། ། དེ་དག་དམྱལ་བར་བདག་སོང་སྐྱབས་མི་འགྱུར། ། སངས་རྒྱས་
འདས་དང་དེ་བཞིན་གང་མ་བྱོན། ། ཕྱོགས་བཅུ་དག་ན་གང་དག་བཞུགས་པ་
ཡི། ། དེད་དཔོན་སྟོབས་བཅུ་ཉོན་མོངས་མེད་པ་རྣམས། ། རྡོ་རྗེ་སྡུག་སྐྲ་སྐུ་
མངའི་སྐྱབས་སུ་མཆི། ། ཞེས་བརྗོད་པ་དང་། ལྷ་རྣམས་དང་བྱང་ཆུབ་
སེམས་དཔའི་ཚོགས་ཀྱི་སྐྱེ་བོ་དག་དེར་འདུས་ནས་རབ་ཏུ་ཉམ་ཐག་པའི་སྒྲ་
འབྱིན་ཅིང་། ལྷ་རྣམས་ཀྱིས་ཆོ་ངེས་འདེབས་པ། ཆོས་སྨྲ་བ་ནི་མཁས་ཤིང་
རྟོགས་པ་སྟེ། ། མཐུ་ཆེན་ཕྱོགས་དང་ཕྱོགས་མཚམས་རབ་ཏུ་གྲགས། ། བྱང་
ཆུབ་སེམས་ལྡན་གཟུངས་ལ་གནས་པ་ཡི། ། མེ་ཏོག་ཟླ་མཛེས་རྒྱལ་པོའི་ཁབ་
འདིར་བསད། ། བསྐལ་པ་མཐའ་ཡས་སྦྱིན་པ་སྣ་ཚོགས་སྦྱིན། ། ཚུམ་ཁྲིམས་
མི་གཡོ་སྐྱོན་མེད་གང་བསྲུངས་ཤིང་། ། འཇིག་རྟེན་ཀུན་ཏུ་མཚུངས་མེད་
བཟོད་བསྒོམས་པ། ། མེ་ཏོག་ཟླ་མཛེས་རྒྱལ་པོའི་ཁབ་འདིར་བསད། །
བསྐལ་པ་མཐའ་ཡས་རྟག་ཏུ་བརྩོན་ལྡན་ཞིང་། ། ཞུམ་མེད་སེམས་ཀྱིས་བསམ་



574 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གཏན་བཞི་ལ་བསྒོམས། ། ཉོན་མོངས་འཇོམས་པའི་ཤེས་རབ་རབ་བརྟེན་
པའི། ། མེ་ཏོག་ཟླ་མཛེས་རྒྱལ་པོའི་ཁབ་འདིར་བསད། ། ལུས་ལ་ཕོངས་པ་
ཐམས་ཅད་རབ་སྤངས་ཤིང་། ། དེ་བཞིན་སྲོག་ལ་མ་ཆགས་གྱུར་ནས་ནི། །
ཀུན་ཏུ་བཟང་པོའི་གནས་ནས་བབས་ནས་ནི། ། མེ་ཏོག་ཟླ་མཛེས་རྒྱལ་པོའི་
ཁབ་འདིར་བསད། ། དེ་ལྟར་ལྷ་རྣམས་ཀྱིས་ཆོ་ངེས་འདེབས་པ་དག་ཀུན་ཏུ་
བཟང་པོའི་ནགས་ན་གནས་པའི་དགེ་སློང་རྣམས་ཀྱིས་ཐོས་ནས་ཤིན་ཏུ་སྡུག་
བསྔལ་ཞིང་ཡིད་མ་བདེ་ནས་ཐམས་ཅད་རྒྱལ་པོའི་ཁབ་ཏུ་འོངས་པ་དང་།
དགེ་སློང་དུམ་བུར་བྱས་པ་དེ་མཐོང་ནས་རབ་ཏུ་མི་དགའ་སྟེ་དྲན་པ་མེད་པས་
ས་ལ་འགྱེལ་ཏེ། ཉམ་ཐག་པའི་སྨྲེ་སྔགས་སྣ་ཚོགས་ཀྱིས་རྒྱལ་པོ་ལ་སྨྲས་བ།
ཚུལ་ཁྲིམས་སྐྱོན་མེད་ཤིན་ཏུ་གཏམས་པ་ཡི། ། དགེ་སློང་འདིས་ནི་ཉེས་པ་ཅི་
ཞིག་བྱས། ། འདི་ནི་སྔོན་གྱི་སྐྱེ་བ་བསམ་ཡས་དྲན། ། འདི་ནི་ཡེ་ཤེས་
གཟུངས་དབང་ཕ་རོལ་ཕྱིན། ། འདིས་ནི་འདུས་བྱས་འདི་དག་སྟོང་པར་
ཤེས། ། འདི་ནི་འགྲོ་བ་དག་ལ་མཚན་མེད་སྟོན། ། འདི་ནི་སྨོན་ལམ་འདུ་
ཤེས་ཐམས་ཅད་སྤངས། ། འདི་ནི་ཡིད་འོང་སྙན་བའི་སྒྲ་དབྱངས་འབྱིན། །
འདི་ནི་དེས་ཤིང་དབང་པོ་རབ་ཏུ་ཞི། ། འདི་ནི་སྔོན་གྱི་གནས་ཀྱི་ཕ་རོལ་
ཕྱིན། ། འདི་ནི་འཇིག་རྟེན་ཀུན་ལས་མངོན་པར་འཕགས། ། འདི་ནི་སངས་
རྒྱས་རང་བྱུང་ཡེ་ཤེས་ཀྱི། ། ཁྱུ་མཆོག་གྱུར་ཅིང་སངས་རྒྱས་རི་མོར་བྱས། །
དག་ཅིང་རབ་རིབ་མེད་པའི་མིག་གིས་ལྟ། ། བྱམས་པ་དང་ནི་སྙིང་རྗེ་ཤིན་ཏུ་
ཆེ། ། འགྲོ་རྣམས་བུ་བཞིན་བྱམས་པས་སྐྱོང་མཛད་ཅིང་། ། དགེ་སློང་འདིས་
ནི་ཉེས་པ་ཅི་ཞིག་བྱས། ། ཞེས་རབ་ཏུ་གདུངས་པའི་ཚིག་དུ་མ་བརྗོད་དེ།
སླར་བསམ་པ་འདོད་པའི་ཉེས་པ་མེ་ལྟ་བུས་རྒྱལ་པོ་རབ་ཏུ་བསྲེགས་ཤིང་རྒྱུད་
དཀྲུགས་པའི་སེམས་ཅན་ལས་ངན་ལ་ཟིན་པའི་སྐྱེ་བོ་འདི་དག་ནི་མནར་མེད་པ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 575
ལ་གཞོལ་ལོ་སྙམ་དུ་ཡིད་བྱུང་ཞིང་ཡང་སྨྲས་པ། འདོད་པ་ངན་ཞིང་གཙོག་ལ་
སྡུག་བསྔལ་བསྐྱེད། ། མཐོ་རིས་རྣམ་པར་མ་རུང་བྱེད་པ་སྟེ། ། མི་རྣམས་
འདོད་པ་དག་ནི་བརྟེན་ཅིང་ཕ་དང་མ་ཡང་བསད། ། འདོད་པ་བསྙེན་བྱས་
ཚུམ་ཁྲིམས་ལྡན་པ་བསད། ། དེ་བས་མི་ཡིས་འདོད་པ་རྣམ་པར་སྤང་། །
རྒྱལ་པོས་འདོད་པ་དག་ནི་བསྙེན་བྱས་པས། ། ས་བདག་དམ་པ་འབྱོར་པ་འདི་
བོར་ནས། ། མི་བཟད་སྡུག་བསྔལ་རྩུབ་བྱེད་སེམས་དམྱལ་གནས། ། དམྱལ་
ནས་དམྱལ་བ་འཇིགས་པ་ཆེན་པོར་འགྲོ། ། འདི་འདྲའི་དགེ་སློང་མཁས་པ་
གསོད་བྱེད་དེ། ། སྡིག་པའི་ལས་རྣམས་རྟག་ཏུ་བྱེད་པར་གྱུར། ། དེ་ཕྱིར་བྱང་
ཆུབ་ཞི་བ་སུ་འདོད་པ། ། སྡིག་པ་རྣམ་པ་སྣ་ཚོགས་སྤང་བར་བྱ། ། ལུས་ནི་སྒྱུ་
མ་གསོག་དང་འདྲ་བ་ལས། ། དེ་བཞིན་རྣ་མིག་སྣ་ལྕེ་རིག་ནས་ནི། །
གཟུགས་དང་སྒྲ་དང་དེ་བཞིན་དྲི་མཆོག་དང་། ། རེག་བྱ་ཞུམ་མེད་སེམས་ཀྱིས་
གཏང་བར་བྱ། ། སྦྱིན་པ་བསླབ་ཅིང་ཚུལ་ཁྲིམས་ཉམས་པ་མེད། ། བཟོད་པ་
དང་ནི་བརྩོན་འགྲུས་དེ་བཞིན་ཏེ། ། བསམ་གཏན་བརྟེན་ཅིང་ཤེས་རབ་ཕ་
རོལ་སོང་། ། སེམས་ཅན་དག་གི་དོན་ཀྱང་རབ་ཏུ་བྱེད། ། དེ་ཕྱིར་མིག་གི་
མུན་ནག་གཏིབས་གྱུར་ཀྱང་། ། བྱང་ཆུབ་ཞི་བ་ཉིད་ནི་བཙལ་བར་བྱ། །
སྲིད་པ་དག་ནི་སྟོང་པར་ཤེས་ནས་ཀྱང་། ། སྲིད་པའི་འགྲོ་བ་དག་ལ་དགའ་མ་
བྱེད། ། བྱང་ཆུབ་སེམས་དཔའ་གཟུངས་ལ་གང་གནས་པ། ། ཁམས་གསུམ་
དག་ལ་སྔ་ནས་ཆགས་པ་མེད། ། བདེ་བར་འདུ་ཤེས་མི་བདེར་འདུ་ཤེས་
མེད། ། དངོས་པོར་འདུ་ཤེས་དངོས་མེད་འདུ་ཤེས་མེད། ། གྲོང་གི་འདུ་ཤེས་
གྲོང་ཁྱེར་འདུ་ཤེས་མེད། ། མ་རིག་མ་རིག་མ་ཡིན་འདུ་ཤེས་མེད། ། དེ་དག་
དབང་ཕྱུག་སྟོབས་ལ་མི་ཆགས་ཏེ། ། བྱང་ཆུབ་ཡན་ལག་བསམ་གཏན་ཆགས་
པ་མེད། ། འདོད་ཆགས་ཆགས་མེད་ཞེ་སྡང་གཏུམ་པ་མེད། ། གཏི་མུག་



576 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
རྨོངས་མེད་རྟག་ཏུ་གཡོ་མེད་འགྱུར། ། མཛའ་བ་བྱས་ན་རྗེས་སུ་ཆགས་པ་སྐྱེད།།
དེ་ཡང་ཉོན་མོངས་པ་ནི་ཆེན་པོ་ཡིན། ། ཞེ་སྡང་བྱས་ན་ཁོང་ཁྲོ་ཆེན་པོ་སྐྱེ་བར་
འགྱུར། ། དགྲ་དང་འཇིགས་པ་སྡིག་པ་རྣམས་ཀྱང་འབྱུང་། ། མཐའ་འདི་
གཉིས་པོ་དག་ཀྱང་ཡོངས་སྤངས་ན། ། བློ་གྲོས་འཆང་བ་བྱང་ཆུབ་ཞི་རྟོགས་
འགྱུར། ། ཞེས་པ་ལ་སོགས་པའི་ཡིད་འབྱུང་བའི་ཚིག་མང་དུ་བརྗོད་ནས་ཀུན་
ཏུ་བཟང་པོའི་ནགས་སུ་སོང་ངོ་། ། དེར་རྒྱལ་པོ་དཔའ་བས་སྦྱིན་གྱིས་ཆོས་སྨྲ་
བ་མེ་ཏོག་ཟླ་མཛེས་ཀྱི་ཡོན་ཏན་དེ་ལྟར་རྒྱ་ཆེ་བ་དག་ཐོས་ནས་ཆེས་སྡུག་བསྔལ་
ཞིང་ཡིད་མ་དགའ་ནས་ཡིད་ཕྱུང་སྟེ། སླར་སྨྲས་པ། ནགས་ཁྲོད་སྟུག་པོ་ཀུན་
ཏུ་བཟང་པོ་ནི། ། སྡོང་པོ་ཆེན་པོས་གང་ཞིང་འབྲས་བུར་མཛེས། ། དུས་ཀུན་
སྐྱེ་བའི་མེ་ཏོག་སྡུག་པས་བརྒྱན། ། སྣ་ཚོགས་ཐ་དད་བྱ་རྣམས་སྐད་ཀྱང་འབྱིན།།
གསེར་གྱི་རི་ཡང་མཛེས་ཤིང་མཐོ་བས་བརྒྱན། ། མིའམ་ཅི་ཡི་གླུ་དབྱངས་སྙན་
པ་དང་། ། རོལ་མོ་ཤིན་ཏུ་ཐབས་ལྡན་ཡིད་འོང་གྲག ། གྲུབ་པའི་བུ་མོ་རྟག་
ཏུ་གང་ཡང་བྱེད། ། ནགས་དེ་ལྷ་ཡི་དགའ་བའི་ཚལ་བཞིན་ཏེ། ། གཟུགས་
བཟང་གཟུགས་རབ་འབར་བའི་ཤིང་གིས་དཀྲིགས། ། མེ་ཏོག་རྣམ་པ་སྣ་
ཚོགས་ཐ་དད་བཀྲམ། ། ཨུཏྤལ་སྔོན་པོས་བརྒྱན་ཅིང་ཆུ་ཡང་འབབ། ། འདི་
འདྲའི་ནགས་མཆོག་ཉམས་དགའ་བ། ། དྲང་སྲོང་རྟག་ཏུ་གནས་པར་མཐུན་
པ་དག ། བོར་ནས་སེམས་ཅན་དོན་ཡང་ཕན་བཞེད་པས། ། སྡིག་པའི་ཕུང་
པོ་བདག་དྲུང་གྲོང་དུ་སོང་། ། དེ་ལྟར་ཆོས་སྨྲ་ཡོན་ཏན་འཆང་བ་ནི། ། མེ་
ཏོག་ཟླ་མཛེས་གྲོང་ཁྱེར་འདིར་བྱོན་ཏེ། ། བྱོན་ནས་སྡིག་པ་སྤྱོད་པ་བདག་གིས་
བཀྲོངས། ། འདི་བཀྲོངས་པས་ནི་བདག་ཀྱང་དམྱལ་བར་ལྟུང་། ། བྱང་ཆུབ་
སེམས་དཔའ་ཐུགས་རྗེས་འདིར་བྱོན་ཏེ། ། དཔའ་བོ་སེམས་ཅན་ཕན་ཕྱིན་
འཇིག་རྟེན་སྤྱོད། ། དེ་དག་སྡིག་བགྱིད་བདག་གི་སྐྱབས་མཛོད་ཅིག ། བྱང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 577
་
༥ ༠ ---
- ，。。。。。、 ༠
་་
་་་ ་་ ་ཁ ་ • •。。、， ༔ ༔ ༔ མས་ ་་ ་་
， ， ，་
་ ， ， ，
-
ཆུབ་སེམས་དཔའ་དེ་ལ་བདག་སྐྱབས་མཆི། ། གང་ཡང་རང་རྒྱལ་དང་ནི་
གཉིས་པ་དང་། ། གང་གཞན་ཉན་ཐོས་རྫུ་འཕྲུལ་ལྡན་པ་སྟེ། ། ཟག་པ་ཟད་
ཅིང་ ཐ་མའི་ལུས་འཛིན་པ། ། བདག་ནི་སྡུག་བསྔལ་མནར་མེད་འཆི་བ་
སྐྱོབས། ། ཀུན་དུ་བཟང་པོ་སངས་རྒྱས་རྟག་བཞུགས་པའི། ། ནགས་ཚལ་
དམ་པ་དགའ་བ་བོར་ནས་ནི། ། གཅིག་པུ་རི་དྭགས་རྒྱལ་པོ་སེང་གེ་ལྟར། །
དགེ་སློང་དགེ་འདུན་མཆོག་གི་ཁྱུ་བོར་ནས། ། སེམས་ཅན་མཐའ་ཡས་དག་ལ་
ཐུགས་བརྩེའི་ཕྱིར། ། རང་གི་སྲོག་ཀྱང་བཏང་སྟེ་འདིར་བྱོན་ནས། ། འདོད་
ཆགས་ཟིལ་གནོན་ཤིན་ཏུ་འཇུངས་པ་ཡི། ། བདག་གིས་དཔའ་བོ་དུམ་བུ་དུམ་
བུར་བཅད། ། ཆོས་སྨྲ་མཆོག་དག་བདག་གིས་བཀྲོངས་བགྱིས་ཏེ། ། སྡིག་པ་
མ་ལེགས་བདག་གིས་དེ་བགྱིས་པས། ། འདི་ནས་ཤི་འཕོས་མི་ཟད་དམྱལ་བར་
ལྟུང་། ། བདག་ལ་དེ་ཡི་སྐྱབས་སུ་གྱུར་པ་མེད། ། ཉོན་མོངས་བྱེད་ལ་སྡིག་
སེམས་ཅི་རུ་རུང་། ། རྒྱགས་པས་ཁེངས་པའི་རྒྱལ་སྲིད་ཅི་རུ་རུང་། ། ཐམས་
ཅད་སྤངས་ཏེ་གཅིག་པུ་འགྲོ་བར་འགྱུར། ། འདི་ནས་བདག་གིས་སྙིང་པོ་ཅི་མ་
བླངས། ། འདོད་ཆགས་ཞེ་སྡང་བཅོམ་པ་རྣམ་དག་ཆོས། ། སྙན་པར་
གསུངས་པ་བདག་དུལ་ཐུགས་རྗེ་ཅན། ། འགྲོ་བའི་གཉེན་གཅིག་ཡུན་གཅིག་
མི་མཛད་པ། ། མེ་ཏོག་ཟླ་མཛེས་བདག་གིས་ཅི་ཕྱིར་བཀྲོངས། ། འཕགས་པ་
ཁྱོདཀྱི་ལུས་དང་ཡན་ལག་བཅད་པ་ན། ། འོ་མ་རབ་ཏུ་ཟག་ཅིང་འོད་ཟེར་
སྟོང་དག་བྱུང་། ། འཇིན་རྟེན་འདི་དག་ཐམས་ཅད་ཤིན་ཏུ་ངོ་མཚར་གྱུར། །
ངོ་མཚར་ཆེ་བའི་རང་བཞིན་འདྲེན་པ་བཞེངས་སུ་གསོལ། ། ལྷ་དང་ལྷ་མིན་
གནོད་སྦྱིན་སྲིན་པོས་ཀྱང་། ། དཔའ་བོ་ཁྱོད་ཀྱི་ལྷ་ཡི་ལུས་འདི་མི་གཤེགས་
ཀྱི། ། མཁས་པ་ཁྱོད་དེང་གཡོ་སྒྱུ་མ་མཛད་ཅིག ། ལྷ་ཁྱོད་སྒྱུ་མཛད་བཞུགས་
པ་གང་ལ་ གདའ། ། བྱང་ཆུབ་སེམས་དཔའ་སྒྱུ་མ་ ཐམས་ཅད་སྤོངས་ལ་
.. -
- ，， ， ， ， ， ， ， " " ་ ་ ་ ༥.
“ཁ..



578
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཞེངས་སུ་གསོལ། ། ཀྱེ་མ་བཟོད་དང་དཀའ་ཐུབ་ནོར་ཕྱུག་བརྟུལ་ཞུགས་
བཟང་། ། ཀྱེ་མ་གཟུགས་དང་དེས་པ་དག་གི་ཡོན་ཏན་ལྡན། ། ཀྱེ་མ་གཡོ་
མེད་པ་སྡུག་རྨོངས་པ་མི་མངའ་ན། ། བདག་ཅག་བོར་ནས་ཁྱོད་ནི་གང་དུ་
བཞུད་པར་མཛད། ། ཀྱེ་མ་མེ་ཏོག་ཟླ་བ་དུལ་བ་ཐུགས་རྗེ་ཅན། ། ཀྱེ་མ་
བྱམས་དང་ཐུགས་རྗེའི་རི་བོ་ཚུར། ། ཀྱེ་མ་ཆོས་རྣམས་ཟབ་མོ་ཤིན་ཏུ་སྟོན་
པའི་མཆོག ། ལྷ་ ཁྱོད་ བཞེངས་ ཤིག་ བདག་ ལ་ ཐུགས་ རྗེར་ མཛད་ དུ་
གསོལ། ། ཀྱེ་མ་ཟླ་བ་ཉ་འདྲ་ཚུར་སྤྱོན་ཅིག ། ཀྱེ་མ་ས་བཅུ་ལེགས་གནས་
ཚུར་སྤྱོན་ཅིག ། ཀྱེ་མ་དཔའ་བོ་སྟོབས་བཅུས་མངོན་འཕགས་པ། ། ཚེ་ལ་
ཁྱོད་དབང་བདག་པོ་གདན་དུ་བཞུད། ། ཀྱེ་མ་དཔའ་པོ་ཚུར་སྤྱོན་བདག་ལ་
གསུངས། ། ཁྱོད་ཀྱིས་ཡུན་རིང་བཟོད་པ་བསྒོམ་པ་དང་། ། བརྩོན་འགྲུས་
ཐུགས་རྗེ་དེ་དག་གང་དུ་མཆིས། ། བྱམས་པ་ཆེན་པོ་བཞེངས་ལ་གསུང་ཕྱུངས་
ཤིག ། མཁས་པ་བཞེངས་ལ་བདག་གི་ཁྱིམ་དུ་བཞུད། ། རིན་ཆེན་ལྡན་པའི་
གྲོང་ཁྱེར་བྱོན་ལ་ཆོས་ཤོད་ཅིག ། ཀྱེ་མ་འཕགས་པ་མེ་ཏོག་ཟླ་མཛེས་ཚུར། །
ཀྱེ་མ་ཁམས་གསུམ་འདོད་ཆགས་བྲལ་བ་ཚུར། ། ཀྱེ་མ་ཕ་མ་ལྟ་བུའི་འདྲེན་པ་
ཚུར། ། བདག་གི་སེམས་དམྱལ་སྒོ་ནི་བཅད་དུ་གསོལ། ། སྲོག་ཆགས་མནར་
མེད་ཆེན་པོར་ལྷུང་བ་ཡི། ། སྐྱབས་མཛོད་མེ་ཏོག་ཟླ་མཛེས་ཚུར་སྤྱོན་ཅིག །
བདག་གི་བདེ་འགྲོའི་སྒོ་ཡང་དབྱེ་བར་མཛོད། ། མགོན་པོ་ཁྱོད་ནི་དགུང་
བདུན་བཤོས་མ་ གསོལ། ། རེ་ཞིག་དེར་གཤེགས་བདག་གི་བཤོས་ གསོལ་
ཅིག ། ཀྱེ་མ་ཆོས་མཆོག་རྟོགས་པར་བདག་གི་ཡབ། ། ཀྱེ་མ་སེམས་ཅན་
རྣམས་ལ་འཁོན་མེད་སེམས། ། ཀྱེ་མ་ཚུར་སྤྱོན་དྲུག་བདུན་ཆོས་སྟོན་ཅིག །
དགེ་སློང་དགེ་འདུན་དེ་ནི་མགོན་མེད་འགྱུར། ། ཀྱེ་མ་འདོངས་ཤིང་མི་དྲན་མྱ་
ངན་བགྱིད། ། སེམས་ཅན་སྙིང་པོ་ཁྱོད་ནི་མྱུར་བཞེངས་ལ། ། དགེ་སློང་དགེ་



དུ་བཤགས་ཤིང་།
གཙེས་ཤིང་། ། སྡུག་བསྔལ་ཚོར་བ་ཡུན་རིང་མྱོང་བར་འགྱུར། ། དེ་ཕྱིར་བྱུང་
གྱུར་པ་ཡང་སྐྱེ་བ་གཞན་དུ་ཡང་། ། འཁོར་བའི་སྡུག་བསྔལ་དག་གིས་རབ་
བཅད་པར་གྱུར་ཏོ། ། དེ་ནས་བསྐལ་པ་དག་ནི་བྱེ་བ་ཁྲག་ཁྲིག་ཏུ། ། མིར་
མང་པོར་མིག་བཏོན་པར་གྱུར་ཏོ། ། དེ་ཙམ་དུ་མགོ་དང་རྐང་པ་དང་ལག་པ་
བབྱེ་བ་ཁྲག་ཁྲིག་དྲུག་ཅུ་རྩ་གཉིས་སུ་ཞ་བར་གྱུར་ཏོ། ། བསྐལ་པ་བྱེ་བ་ཕྲག་
དེ་ནས་ལོ་སྟོང་བྱེ་བ་ཕྲག་དགུ་བཅུ་རྩ་ལྔར་ལོང་བར་གྱུར་ཏོ། ། དེ་ནས་བསྐལ་
ཀྱིས་སྐྱེ་བ་དེའི་ཕྱི་མར་མནར་མེད་དུ་སྡུག་བསྔལ་དཔག་ཏུ་མེད་པ་མྱོང་ངོ་། །
མེད་པ་བསྲུངས་ཏེ། རྟག་ཏུ་གསོ་སྦྱོང་ལ་གནས་པར་བྱས་ཀྱང་ལས་ཀྱི་ཤུགས་
ལོ་སྟོང་བྱེ་བ་ཕྲག་བྱེ་བ་དགུ་བཅུ་རྩ་ལྔར་ཚུལ་ཁྲིམས་དྲི་མ་
དུ་དུས་གསུམ་དུ་མཆོད་ནས། སྔོན་ཆད་ཅི་བྱས་པའི་སྡིག་པ་དག་དུས་གསུམ་
རུས་པ་ལས་མཆོད་རྟེན་བཞེངས་ནས་མཆོད་པའི་ཡོ་བྱད་དུ་མས་ཉིན་རེ་བཞིན་
འབྲུ་མར་དག་གིས་བསྲེགས། ། དེ་ནས་རྒྱལ་པོས་བྱང་ཆུབ་སེམས་དཔའ་དེའི་
བཞིན་པ་ཏ་ལ། ། མེ་ཏོག་དང་ནི་ཕྲེང་བ་བྱུག་པ་དག ། ཤིན་ཏུ་བཟང་དང་
སུ་དགེ་སློང་དེ་བཅུག་ནས། ཨ་ཀ་རུ་དང་ཙནྡན་ཙམ་པ་ཀ ། རྒྱ་སྤོས་ཏྲི་ཀ་དེ་
གྱིས། ། དེ་ནས་ཀུན་གྱིས་སྤོས་སྣ་ཚོགས་ཀྱི་ཁྱོགས་བྱས་ཏེ་དྲི་བཟང་པོའི་དབུས་
སྒྲོམ་གྱི་སྙིང་པོའི་ཁྱོགས་ཆོས་ ལ། ། དགེ་སློང་འདི་ནི་བསྲེག་ པའི་ཆོ་ག་
ཙནྡན་ཤུག་པ་དང་། ། ཤིན་དུ་ཞིམ་པའི་སྤོས་མཆོག་ཅི་ཡོད་པས། ། མྱུར་དུ་
གདུང་བའི་སེམས་ཀྱིས་རང་གི་འཁོར་རྣམས་ལ་བོས་ཏེ་བསྒོ་བ། ཨ་ཀ་རུ་དང་
གང་བས་གསོལ་བ་བཏབ་ཀྱང་གསོལ་བའི་འབྲས་བུ་དག་མེད་དེ། སླར་ཡང་
ལ་སོགས་པའི་སྨྲེ་སྔགས་དྲག་པོའི་ཚིག་དུ་མ་བརྗོད་ཅིང་། གདོང་མཆི་མས་
མེད་པ། ། ཀྱེ་ཀྱེ་དགེ་སློང་དགེ་འདུན་གཟིགས་སུ་གསོལ། ། ཞེས་པ་དེ་དག་
འདུན་དབུགས་ཀྱང་དབྱུང་བར་མཛོད། ། ཤེས་རབ་ཐུགས་རྗེའི་སྤྱན་ནི་དྲི་
ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 579
བ
༡ ༈ ༡ ༔
༔ ༔
༔
༔
༔ ༔ ༔ ༔ ༔ ཐ
་ཁ
་.
.
.. - -
་
བ ཐ , ༔ ལ མ ་ ༠༡༡༡༡
- ༢༩༡，༡༠༠ ༡
ཥ ས
༡༡ ༡༡ ༣ ༡༡ ， ， , ， ， - -
，
--
-
- - -- - བ བམཐ.
ཁ་ ས
ས བ མ
， ༣
༡༡ ༡༡ ཨ
་
༡༡ ༡༩༢༡ ། ༡༡༡ ༡༠ ༡༡
༠༠ ༠
༠༥ འཐ ས བ
ས པ
ས ས ས ས བ ས ས ས ཡབ༠༠ ༠༠༠ ཐ-
-- ， . ས ༢༡ ༡༡
༣ཁ་ལས ། ། ལན ། གསན ༡༢ ༢༤ ༡
༤༢
.
. ཐ བ༠༠ .
-... ..



580 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཆུབ་ཞི་བ་སུ་འདོད་པས། ། སྲིད་པ་གསུམ་དུ་སྡིག་པ་མི་བྱའོ། ། རྒྱལ་པོ་
མཆོག་གིས་སྔོན་གྱི་ལས་བཤགས་ཀྱང་། ། སྔ་མའི་ཉེས་བྱས་རྣམས་ལས་དེ་མ་
ཐར། ། མི་ཟད་གཟུགས་ཀྱིས་ལས་རྣམས་སྡང་བྱས་པས། ། དེ་ཤི་དམྱལ་བ་མི་
བཟད་མནར་མེད་སོང་། ། ཞེས་གསུངས་སོ། ། དེ་བས་ན་བྱང་ཆུབ་སེམས་
དཔས་ལུས་དང་སྲོག་ལ་ཆགས་པར་མི་བྱ་སྟེ། དེ་ལ་ཆགས་པས་མི་དགེ་བའི་
ལས་མངོན་པར་བྱེད་པ་འགྱུར་རོ། ། དེ་ལ་འདི་སྐད་ཅེས་བྱ་སྟེ། ། རྟག་ཏུ་
རུལ་པའི་ལུས་འདི་དང་། ། སྲོག་ཀྱང་གཡོ་ཞིང་དབང་མེད་དེ། ། རྨི་ལམ་སྒྱུ་
མ་འདྲ་བ་ལ། ། སེམས་ཅན་གང་དག་ཆགས་པ་ནི། ། ཤིན་ཏུ་མ་རུངས་ལས་
བྱས་ནས། ། གཏི་མུག་དབང་སོང་དེ་དག་ནི། ། སེམས་ཅན་དམྱལ་བ་མི་
བཟད་པར། ། མི་མཁས་བདུད་ཀྱི་བཞོན་པས་སོང་། ། དབུ་བ་བརྡོས་འདྲའི་
ལུས་དང་ནི། ། ཆུ་ཡི་ཆུ་བུར་འདྲ་སྲོག་ལ། ། མི་དག་ཆགས་པར་མི་བྱེད་
པ། ། དེ་དག་འགྲོ་བ་མཆོག་ཏུ་འགྲོ ། དེ་ལྟ་བས་ན་བྱང་ཆུབ་འདོད་པས་
ལུས་སྲོག་ལ་མི་ལྟ་བར་བརྩོན་འགྲུས་བརྩམ་པར་བྱའོ། ། དེ་ལྟ་བུའི་རྒྱལ་པོ་དེ་
ནི་བཅོམ་ལྡན་འདས་ཉིད་ཡིན་ཏེ། ང་ནི་དེ་ཚེ་རྒྱལ་པོ་དཔས་སྦྱིན་ཡིན། ངའི་
བུ་རྣམས་རྒྱལ་པོ་ ཕྱི་དུས་ཆོས་སྐྱོང་བ། ། མེ་ཏོག་ཟླ་མཛེས་པདྨའི་བླ་མ་
ཡིན། ། དགའ་བྱེད་དེ་ནི་ཞི་བའི་རྒྱལ་བར་གྱུར། ། བུད་མེད་ཚོགས་དང་རྒྱལ་
རིགས་མང་པོ་དག ། ཁྱིམ་བདག་དང་ནི་བློན་པོ་གྲོང་ཁྱེར་བ། ། ཐམས་ཅད་
སྟོབས་བཅུ་ཉོན་མོངས་མེད་པར་འགྱུར། ། ཞེས་སོ། །
འདི་ལྟར་བཅོམ་ལྡན་འདས་ཉིད་བྲམ་ཟེའི་ཁྱེའུ་གཞོན་ནུ་སྤྲིན་དུ་གྱུར་པ་
ན། ཡང་དག་པར་རྫོགས་པའི་སངས་རྒྱས་མར་མེ་མཛད་ཀྱིས་བྱང་ཆུབ་ཏུ་
ལུང་བསྟན་པ་དེའི་ཚེ་ཤི་འཕོས་པའི་འོག་ཏུ་སུམ་ཅུ་རྩ་གསུམ་པ་རྣམས་ཀྱི་
དབང་པོ་བརྒྱ་བྱིན་མིག་མཛེས་ཞེས་བྱ་བར་སྐུ་སྐྱེ་བ་བཞེས་ནས་ལྷ་རྣམས་སྐྱོང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 581
བར་མཛད་པ་ན། འཛམ་བུའི་གླིང་འདིར་གྲོང་ཁྱེར་ཆེན་པོ་བརྒྱད་ཁྲི་སྟོང་
ཕྲག་བཞི་དང་། ཚོང་དུས་དང་རི་ཁྲོད་སྟོང་ཕྲག་མང་པོ་དག་ཡོད་དེ། དེ་
ཐམས་ཅད་ཀྱང་སྲོག་ཆགས་བྱེ་བ་ཁྲག་ཁྲིག་མང་པོས་གང་བར་གྱུར་བ་ལས།
དེ་རྣམས་ལ་ནད་ཆེན་པོའི་བསྐལ་བ་བར་མ་བྱུང་སྟེ། ལུས་ཕལ་ཆེར་རྨ་ཅན་དུ་
གྱུར་ཅིང་། ལུས་རུལ་བ་དང་འབྲས་དང་མེ་དབལ་དང་གཡན་པ་དང་རླུང་
དང་མཁྲིས་པ་དང་བད་ཀན་གྱིས་བཏབ་སྟེ་རབ་ཏུ་ཉམས་ཐག་ཅིང་སྲོག་གི་ལྷག་
མ་ཙམ་ལུས་པ་དག་ལ། སྨན་པ་བརྒྱ་སྟོང་ཕྲག་དུ་མས་གསོ་བའི་ཐབས་ལ་
འབད་ཀྱང་སོས་པར་མ་གྱུར་ཏེ། ཐམས་ཅད་ཀྱང་མགོན་སྐྱབས་མེད་ཅིང་ཉམ་
ཐག་པའི་སྒྲ་ཕྱུང་ལ། ལྷ་དག་དང་ནི་ཀླུ་རྣམས་དང་། ། གནོད་སྦྱིན་དྲི་ཟ་སྲིན་
པོ་དང་། ། མིའམ་མི་མ་ཡིན་པ་དག ། བདག་ཅག་ནད་ལས་ཐར་བྱེད་
གང་། ། བདག་ཅག་སྡུག་བསྔལ་ཐར་བྱེད་དེར། ། ནོར་རྣམས་ཐམས་ཅད་
སྦྱིན་པར་བྱ། ། དེ་ཡི་བཀའ་ཡི་རྗེས་སུ་འཇུག ། བྱས་པ་དག་ཀྱང་གཟོ་བར་
བགྱི། ། ཞེས་པའི་ཆོ་ངེ་ཆེན་པོ་བཏབ་པ་དག་བརྒྱ་བྱིན་མིག་མཛེས་ཀྱིས་ལྷའི་
རྣབས་ཐོས་ཤིང་ནད་སྣ་ཚོགས་ཀྱིས་གཟིར་བ་དག་ཀྱང་ལྷའི་མིག་གིས་མཐོང་
ནས་སྙིང་རྗེའི་ཤུགས་དྲག་པོ་ཕྱུང་ནས། འདི་ལྟར་བདག་སེམས་ཅན་གནས་
མེད་འདི་དག་གི་གནས་སུ་གྱུར་ཅིག སྐྱབས་མེད་འདི་དག་གི་སྐྱབས་སུ་གྱུར་
ཅིག རྟེན་མེད་འདི་དག་གི་རྟེན་དང་། གསོ་བ་མེད་པ་དག་གི་གསོ་བར་གྱུར་
ཅིག་སྙམ་དུ་བསམས་ནས་བརྒྱ་བྱིན་གྱི་ལུས་ཆེན་པོ་མི་སྣང་བར་བྱས་ནས།
གྲོང་ཁྱེར་ཆེན་པོ་ཀུ་རུ་ནས་མི་རིང་བ་ཞིག་ཏུ་སྲོག་ཆགས་དེས་པ་ཞེས་བྱ་བ་ལུས་
ཆེན་པོ་ཞིག་ཏུ་སྤྲུལ་ནས་སྐྱེས་ཏེ། སྟེང་གི་ནམ་མཁའ་ལ་འཕགས་ནས་འཛམ་
བུ་གླིང་གི་སྐྱེ་བོ་ཀུན་གྱིས་ཐོས་པའི་སྒྲ་ཕྱུང་སྟེ་སྨྲས་པ། གྲོང་ཁྱེར་ཀུ་རུ་ནས་ནི་
མི་རིང་ན། ། དེས་པ་ཞེས་བྱའི་སྲོག་ཆགས་དམ་པ་ཡོད། ། གང་དག་དེ་ཡི་ཤ་



-
-
-
-
-
582 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ལ་ཡང་ཟ་བ། ། དེ་ཀུན་ནད་ལས་ཡོངས་སུ་ཐར་བར་འགྱུར། ། འཇིགས་ཤིང་
སྐྲག་པ་དག་ཏུ་མ་བྱེད་པར། ། དེ་ཡི་ཤ་ནི་ཇི་ལྟར་འདོད་བཞིན་ལོངས། ། དེ་
ནི་གནོད་པར་མི་སེམས་ཁྲོ་གཤེར་མེད། ། དེ་ནི་འཛམ་བུ་གླིང་གི་རྩི་ཡིན་
ནོ། ། ཞེས་བརྗོད་དོ། ། དེར་སེམས་ཅན་དག་རབ་ཏུ་དགའ་སྟེ་གྲོང་ཁྱེར་ཀུ་
རུའི་སྡེ་འཁོར་དུ་ལྷགས་ནས་དེས་པ་ཞེས་བྱ་བའི་སེམས་ཅན་ཆེན་པོ་དེའི་ཤ་
གཅད་ཅིང་ཁྱེར་བ་ན། ། དེའི་སྨོན་ལམ་གྱི་དབང་གིས་བཅད་པའི་ཤུལ་ཀུན་
ཏུའང་ཤ་ཆེན་པོ་སྐྱེ་ཤིང་ཀུན་ཏུ་སོགས་པར་གྱུར་ཏེ། དེ་སེམས་ཅན་ཐམས་
ཅད་ཀྱིས་ཟོས་པས་ནད་ཐམས་ཅད་བྱང་ཞིང་རྒྱུན་ཆད་པར་གྱུར་ཏོ། ། དེར་
འཛམ་བུའི་གླིང་གི་མི་ཐམས་ཅད་ངོ་མཚར་དུ་གྱུར་ཏེ། འདི་ལྟར་དེས་པ་ཞེས་
བྱ་བའི་སྲོག་ཆགས་དེས་བདག་ཅག་ཐམས་ཅད་ཉམ་ཐག་ཅིང་སྡུག་བསྔལ་བའི་
གནས་འདི་ལས་སྐྱབས་ཤིང་བདེ་ཞིང་སྐྱིད་པ་ལ་བཀོད་ཀྱི། ད་བདག་ཅག་
རྣམས་ཀྱིས་བྱང་ཆུབ་སེམས་དཔའ་དེ་ལ་མཆོད་པ་བྱའོ་ཞེས་སྨྲས་ཏེ། སྐྱེ་བོ་
ཐམས་ཅད་དེར་ལྷགས་ནས་སྲོག་ཆགས་དེ་ལ་ཀུན་ནས་བསྐོར་ཏེ་ཚིགས་སུ་
བཅད་པ། ཁྱོད་ནི་གནས་དང་སྐྱབས་ལགས་ཏེ། ། ཁྱོད་ཉིད་སྨན་པ་ཁྱོད་
ཉིད་སྨན། ། ཁྱོད་ལ་མཆོད་པ་ཅི་བགྱི་བ། ། བདག་ཅག་ལ་ནི་བཀའ་སྩོལ་
ཅིག ། ཅེས་སྨྲས་པ་དང་། དེས་སེམས་ཅན་དེ་དག་གི་བསམ་པ་ཤེས་ནས་
དེས་པ་ཞེས་བྱ་བའི་ལུས་དེ་མི་སྣང་བར་བྱས་ནས་བརྒྱ་བྱིན་རང་གི་གཟུགས་སུ་
བསྟན་ཏེ་སྨྲས་པ། ཀྱེ་གྲོགས་པོ་དག་ང་ལ་གྲོང་དང་གྲོང་ཁྱེར་དང་རིན་པོ་ཆེ་
དང་རྟ་གླང་དང་སྐྱེས་པ་དང་བུད་མེད་དང་བཟའ་བ་དང་བཏུང་བ་ལ་སོགས་
པ་གང་ཡང་རུང་བ་མི་དགོས་ཀྱི། བདག་ལ་མཆོད་པ་བྱེད་པར་འདོད་ན་ཁྱེད་
ཐམས་ཅད་ཀྱིས་སྲོག་གཅོད་པ་སྤོངས་ལ། སྲོག་གཅོད་པ་ལས་སླར་ལྡོག་པར་
གྱིས་ཤིག མ་བྱིན་པར་ལེན་པ་དང་། འདོད་པས་ལོག་པར་གཡེམ་པ་དང་།



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 583
བརྫུན་དུ་སྨྲ་བ་དང་། ཕྲ་མ་དང་། ཚིག་རྩུབ་པོ་དང་། ངག་བཀྱལ་པ་དང་།
བརྣབ་སེམས་དང་། གནོད་སེམས་དང་ལོག་པར་ལྟ་བའི་བར་དུ་སྤོངས་ལ།
དེ་དག་ལས་སླར་ལྡོག་པར་གྱིས་ཤིག་ཅེས་བརྗོད་དེ། སླར་ཡང་ཚིགས་སུ་
བཅད་པ། ང་ལ་མགྲོན་བུ་བྱེ་བ་མི་དགོས་ཏེ། ། གསེར་ཕུང་རི་རབ་ཙམ་ཡང་
དགོས་པ་མེད། ། བུད་མེད་ལྷ་མོ་འདྲ་ཡང་མི་དགོས་ཏེ། ། བཟའ་དང་བཏུང་
བ་ཁ་ཟས་མི་དགོས་ཀྱི། ། དེས་པའི་སྲོག་ཆགས་ལ་ནི་མཆོད་འདོད་ན། །
ལས་ཀྱི་ལམ་ནི་རབ་དག་བཅུ་པོ་འདི། ། ཐམས་ཅད་འདུས་ནས་དེ་དག་སྲུང་
བར་གྱིས། ། ཕན་ཚུན་དུ་ཡང་བྱམས་པའི་ཡིད་ཀྱིས་ལྟོས། ། ལས་ལམ་བཅུ་
པོ་འདི་དག་རྣམས། ། ཐམས་ཅད་འདུས་ཏེ་གཅིག་ཏུ་སྲུངས་ཤིག་དང་། ། དེ་
ཚེ་ང་ལ་མཆོད་པ་བྱས་པར་འགྱུར། ། བྱང་ཆུབ་སེམས་དཔའ་ནོར་དང་མཐུ་
ཡིས་ཚོལ། ། ང་ལ་ནོར་རྣམས་དགོས་པ་མ་ཡིན་ཏེ། ། བཟའ་བཏུང་དག་དང་
དབྱིག་ནོར་འབྲུ་མི་དགོས། ། བུད་མེད་རིན་ཆེན་གོས་སོགས་མི་དགོས་ཀྱི། །
ཕན་ཚུན་དུ་ནི་བྱམས་སེམས་དག་པ་དང་། ། ཕན་པའི་དངོས་པོ་དག་གི་
སེམས་བསྐྱེད་ལ། ། དགེ་བཅུའི་ལས་ལམ་དག་རྫོགས་སྲུང་བར་གྱིས། །
དབང་པོས་མི་རྣམས་དེ་དག་དབང་བསྐུལ་ནས། ། དགེ་བ་བཅུ་ཡི་ལས་ལམ་
རྣམ་དག་པ། ། ཀུན་གྱིས་རབ་དྭངས་དང་དུ་ལེན་པར་གྱུར། ། དེ་ལྟར་དེ་
ཐམས་ཅད་དགེ་བ་བཅུའི་ལས་ཀྱི་ལམ་ལ་ཡང་དག་པར་བཀོད་དོ། ། དེས་པ་
ཞེས་བྱ་བ་དེའི་ཤ་ཟོས་པ་ཐམས་ཅད་ཀྱང་ཤི་འཕོས་ནས་སུམ་ཅུ་རྩ་གསུམ་པའི་
ལྷར་སྐྱེས་སོ་ཞེས་གྲག་གོ། ། ཚུལ་ཁྲིམས་དང་ལྡན་ན་ཚེ་འདི་དང་ཕྱི་མའི་བདེ་
བ་ཀུན་གྱི་གནས་ཡིན་དེ། དྲན་པ་ཉེར་གཞག་ལས། ཇི་ལྟར་ཚུལ་ཁྲིམས་
ལེགས་བསྲུངས་པ། ། ཕ་མ་དོན་དང་བཤེས་གྲོགས་དང་། ། གཉེན་མཐུན་
དག་གི་བདེ་བ་ཡང་། ། དེ་ལྟ་བུར་ནི་མྱོང་མི་འགྱུར། ། ཚུལ་ཁྲིམས་འདི་དང་
re
:
སt * ཆ
',
+
+to+
a+AA%
A
A
rritantuཀ+
++
མcArtr++++
+
༌ ་ ་
+++
-T
+ A++HA1 ++
Feg+&



584 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཕ་རོལ་སྐྱོབ། ། ཚུལ་ཁྲིམས་འདི་ཡི་རྟེན་གྱི་མཆོག ། ཚུལ་ཁྲིམས་རྟག་ཏུ་ལྡན་
པའི་མི། ། བདེ་བས་བདེ་བ་ཐོབ་པར་འགྱུར། ། རང་གི་ལས་ཀྱིས་བསྒྱུར་བ་
དག ། སྦྱིན་དང་ཚུལ་ཁྲིམས་ཡང་དག་སྤྱོད། ། མི་གང་གཙང་མར་སྤྱོད་པ་
རྣམས། ། དེ་དག་ ལྷ་ཡི་ གནས་སུ་འགྲོ། ། ཚུལ་ ཁྲིམས་རྟེན་ནི་ ཟད་མི་
ཤེས། ། ཚུལ་ཁྲིམས་བདེ་བ་མཐའ་ཡས་ཏེ། ། ཚུལ་ཁྲིམས་ལྷག་པར་བསྲུང་
བའི་མི། ། རྟག་ཏུ་བདེ་བར་གནས་པ་ཡིན། ། བསྔགས་པ་དང་ནི་ནོར་འདོད་
དང་། ། ཕ་རོལ་མཐོ་རིས་དག་ལ་དགའ། ། བདེ་གསུམ་ཚོལ་བར་འདོད་བ་
ཡི། ། བློ་དང་ལྡན་པས་ཚུལ་ཁྲིམས་བསྲུངས། ། མི་གང་ཚུལ་ཁྲིམས་ལྡན་པ་
ནི། ། ཚུལ་ཁྲིམས་ཉིད་ལ་བརྟེན་པར་བྱེད། ། གང་ལ་འཆི་བ་མེད་པ་ཡི། །
བདེ་ལས་དེ་ནི་མྱ་ངན་འདས། ། ཐོག་མ་མེད་པའི་འཁོར་བ་ནས། ། འདོད་
ཆགས་གཏི་མུག་ལ་སོགས་བསྒྲིབས། ། སྣང་བྱེད་མཆོག་ན་ཚུལ་ཁྲིམས་ཏེ། །
དེ་བས་ཚུལ་ཁྲིམས་ཡང་དག་སྤྱོད། ། ཚུལ་ཁྲིམས་མཚོ་ལྟར་རྙོག་པ་མེད། །
ཚུལ་ཁྲིམས་དེ་ནི་བསྔགས་པ་ཡིན། ། རྒྱལ་པོ་ཆོམ་རྐུན་མེ་དང་ཆུས། ། ཚུལ་
ཁྲིམས་ནོར་ལ་དབྲོག་མི་ནུས། ། དེ་བས་ཚུལ་ཁྲིམས་རྟག་ཏུ་བརྟེན། ། ཚུལ་
ཁྲིམས་འཆལ་བ་རྣམ་པར་སྨད། ། ཚུལ་ལ་མངོན་པར་དགའོ་བའི་མི། ། དེ་ནི་
མྱ་ངན་འདས་དང་ཉེ། ། སྐྱེས་བུ་ཚུལ་ཁྲིམས་ལྡན་པ་བསྔགས། ། ཚུལ་ཁྲིམས་
ལྡན་པའང་བརྟེན་པར་བྱེད། ། ཚུལ་ཁྲིམས་ཉི་མ་ལྟ་བུར་མཛེས། ། ཚུལ་
ཁྲིམས་འཆལ་པ་རྣམ་པར་སྨད། ། དྲི་མ་མེད་ཅིང་གོད་པ་མེད། ། རིམས་ནད་
མེད་ཅིང་མྱ་ངན་མེད། ། རྫོགས་སངས་རྒྱས་ཀྱིས་ཚུལ་ཁྲིམས་བསྔགས། ། མྱ་
ངན་འདས་པའི་གྲོང་ཁྱེར་བདེ། ། རྟག་ཏུ་ཚུལ་ཁྲིམས་ལྡན་པ་ཡི། ། མི་དག་
ངེས་པར་ཀུན་ཏུ་དགེས། ། ཚུལ་ཁྲིམས་ཡོངས་སུ་བསྲུངས་པའི་མི། ། འཆི་
བའི་ཚེ་ན་མི་འཇིགས་སོ། ། ཚུལ་ཁྲིམས་ཐོགས་མ་ཐ་མར་དགེ། ། བདེ་བ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 585
ཐམས་ཅད་རབ་ཏུ་འཇུག ། སྐྱེས་བུ་ཚུལ་ཁྲིམས་ལྡན་པ་བསྔགས། ། ཚུལ་
འཆལ་དགའ་བ་བ་གླང་ཡིན། ། ཚུལ་ཁྲིམས་འཆལ་བའི་མི་དག་ནི། ། དུད་
འགྲོ་རྣམས་དང་མཚུངས་པ་ཡིན། ། བྱ་དང་མི་བྱ་མི་ཤེས་ཏེ། ། དེ་བས་ཚུལ་
ཁྲིམས་ཡང་དག་སྤྱོད། ། ཚུལ་ཁྲིམས་གོས་ཀྱིས་གང་གཡོགས་པ། ། སྐྱེས་བུ་དེ་
ནི་གཡོགས་པ་ཡིན། ། ཚུལ་ཁྲིམས་སྤངས་པ་གང་ཡིན་པ། ། གཅེར་བུ་དེ་ནི་
ཕྱུགས་དང་མཚུངས། ། སྐྱེས་བུ་ཚུལ་ཁྲིམས་ལྡན་པ་ནི། ། རང་གི་སྐྱེད་ཚལ་
འགྲོ་བ་བཞིན། ། ཚུལ་ཁྲིམས་ལྡན་པ་འདིར་འོངས་པ། ། དེ་ནི་གཉེན་ལྟར་
སེམས་པར་བྱེད། ། ཚུལ་ཁྲིམས་གཙང་མ་ཡང་དག་སྤྱོད། ། དགེ་བའི་ལས་
དང་ལྡན་པ་ཡི། ། སྐྱེ་བོ་བྱ་བ་ལེགས་བྱས་པ། ། དེ་ནི་ལྷ་ཡི་འཇིག་རྟེན་
འགྲོ། ། སྐྱེས་བུ་ཚུལ་ཁྲིམས་རྟག་ལྡན་པ། ། འདོད་པ་གང་དང་གང་ཚོལ་
བ། ། དེ་དག་དེ་ཡིས་ སོ་ སོར་འགྲུབ། ། ཚུལ་ཁྲིམས་ཀྱིས་ནི་ཡོངས་སུ་
འཕེལ། ། འཇིག་རྟེན་འདི་དང་ཕ་རོལ་ཏུ། ། ཚུལ་ཁྲིམས་གྲོགས་ཀྱི་མཆོག་
ཡིན་ནོ། ། དེ་བས་གྲོགས་པོ་ཡོན་ཏན་མཆོག ། ཚུལ་ཁྲིམས་ཉིད་ལ་རྟག་ཏུ་
སྤྱོད། ། བཀྲེས་སྐོམ་འཇིགས་པ་མི་ཟད་པ། ། ཉམ་ངར་སྐྱོབ་པ་མཆོག་ཡིན་
ཏེ། ། ཚུལ་ཁྲིམས་གནས་ཤིང་བསྒོམས་པས་བསྟོད། ། འཇིག་རྟེན་ཕ་རོལ་ཉེ་
བར་འགྲོ། ། གང་ཞིག་ཚུལ་འབྲས་འདི་ལྟ་བུར། ། གལ་ཏེ་ཚད་ལྡན་རབ་ཤེས་
ན། ། དེ་ནི་མཚོན་རྣོན་ཐོགས་ནས་འདིར། ། བདག་ཉིད་མགུལ་གཅོད་ལ་
སོགས་བྱེད། ། དཔེ་མེད་བཤད་དུ་མེད་པ་སྟེ། ། ཤིན་ཏུ་དགེ་དང་ཡང་དག་
ལྡན། ། ཚུལ་ཁྲིམས་འབྲས་བུ་དྲི་མ་མེད། ། བདེ་བར་གཤེགས་ཀྱིས་རབ་ཏུ་
བསྟན། ། དང་པོ་དེ་བཞིན་བར་ དུ་དགེ ། དེ་བཞིན་ ཐ་མར་དགེ་བ་
ཡིན། ། ཚུལ་ ཁྲིམས་འབྲས་བུ་དྲི་མ་མེད། ། དེ་ནི་དགེ་ལས་བདེ་ཆེན་
ཐོབ། ། དེ་བས་དེ་ཡིས་དེ་ཡོན་ཏན། ། རིག་ནས་ཚུལ་ཉིད་རྟག་ཏུ་སྤྱོད། །



586 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
འདི་དང་གཞན་དུ་སྐྱོབ་བྱེད་པ། ། ཚུལ་ཁྲིམས་ལྟ་བུ་གང་ཡང་མེད། ། དེ་
ལྟར་ཚུལ་ཁྲིམས་ལྡན་པ་ནི། ། འཇིག་རྟེན་འདི་དང་ཕ་རོལ་གྱིས། ། སྐྱབས་
རྣམས་ཀྱི་ནི་མཆོག་ཡིན་ནོ། ། གཞན་འཁོར་བར་སྐྱེ་ཤིའི་འཁྲུལ་འཁོར། བདེ་
བ་ཅུང་ཟད་རྙེད་ཀྱང་མི་རྟག་ཅིང་། ངན་སོང་གི་སྡུག་བསྔལ་ཉམ་ང་བ་འབའ་
ཞིག་ཏུ་མྱོང་བར་འགྱུར་ཡང་། དེ་ལ་འཇིགས་པར་མི་བྱེད་པའི་སྐྱེ་བོ་འདི་དག་
གདོལ་པས་གཟུང་བའི་མ་ཧེ་དང་འདྲ་སྟེ། ཇི་ལྟ་བུ་ཞེ་ན། མ་ཧེ་གསོད་པའི་
ཤན་པ་དག་གིས་མ་ཧེའི་ཁྱུ་ཆེན་པོ་དག་གསོད་པའི་རྭ་བར་བཅུག་སྟེ། རིམ་པ་
ལྟར་རེ་རེ་ནས་གཟུང་ཞིང་གསོད་པ་ལ་གཅིག་ཀྱང་ཐར་བའི་གོ་སྐབས་མེད་པར་
གྱུར་ཀྱང་། ད་དུང་མ་ཚོར་བར་གྲོགས་དང་ཟས་ཀྱི་འདུ་ཤེས་བྱེད་དོ། ། དེ་
བཞིན་དུ་འཇིག་རྟེན་བླུན་པ་འདི་དག་ཀྱང་འཆི་བདག་གི་དབང་དུ་མ་སོང་བ་
གང་ཡང་མེད་ཅིང་། ནམ་འཆི་ཚོད་མེད་པ་ལ་མི་སྐྲག་ཅིང་། ངན་སོང་གི་
སྡུག་བསྔལ་མི་སེམས་པར་མི་དགེ་བ་སྣ་ཚོགས་ལ་འཇུག་ཅིང་། འདོད་པ་ངན་
པའི་དབང་དུ་འགྲོ་བ་དག་ཀྱང་གདོལ་བའི་མདུན་གྱི་མ་ཧེ་དང་འདྲ་བ་ཞེས་
པའོ། ། ཆེད་དུ་བརྗོད་པའི་ཚོམས་ལས། ། བྱིས་པ་མི་མཁས་པ་དག་ནི། །
འཆི་བ་མེད་པ་ལྟ་བུར་སྤྱོད། ། མཁས་པ་དམ་པའི་ཆོས་ལ་དགའ། ། མཚན་
མོའི་ནད་པ་བཞིན་དུ་བྱེད། ། ཅེས་གསུངས་སོ། ། སྙིང་རྗེ་ཆེན་པོས་གཞན་གྱི་
སྡུག་བསྔལ་སེལ་བར་འདོད་པ་དག་ནི་བདག་གིས་བདེ་བ་ལ་མི་ལྟ་སྟེ་འདི་ལྟར།
བསྐལ་པ་དུ་མའི་སྔོན་རོལ་ན་འགྲོ་བ་ཡོངས་སུ་སྐྱོབ་པ་ལྷག་པའི་བསམ་པ་ཅན་
རྒྱལ་པོ་བྱམས་པའི་སྟོབས་ཞེས་བྱ་བ་བྱུང་ངོ་། ། སྐྱེ་རྒུ་རྣམས་ཀྱི་བདེ་དང་སྡུག་
བསྔལ་གང་། ། རྒྱལ་པོ་དེ་ཡང་དེ་དག་ཇི་བཞིན་དུ། ། དེ་བས་དེ་ནི་སྐྱེ་རྒུ་སྲུང་
ལ་མཁས། ། གཙུག་ལག་ཁང་དང་མཚོན་ཆ་དག་རྣམས་ནི། ། མི་ཡི་དབང་པོ་
བཀའ་དྲིན་སྤྱི་བོས་ནོས། ། ཚར་བཅད་པ་དང་ཕན་གདགས་བྱ་བ་ལ། ། ཆོས་
བཀད་
་
མ
ན་ བརྩ
…
ཐ་.. ༤ , ཙ་རྣལ་ ༦ ཚ པ ན པ ་ ，



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 587
དང་འགལ་བ་གལ་ཏེ་ཡོང་མི་བྱེད། ། དེ་ལྟར་ཆོས་ཀྱིས་སྐྱེ་རྒུ་བསྐྱངས་པ་ན།
གཞན་ལ་ཕན་པ་རླབས་པོ་ཆེས་ཚོགས་བསགས་ཤིང་མངོན་པར་དར་བ་ལས།
དེའི་ཚེ་གནོད་སྦྱིན་གྱི་ཡུལ་འགའ་ཞིག་ནས་མདངས་འཕྲོག་ཅིང་གསོད་པ་ལ་
མཁས་པའི་གནོད་སྦྱིན་ལྔ་ལ་ཆད་པས་ཕོག་སྟེ། གནོད་སྦྱིན་གྱི་བདག་པོས་
སྤྲུགས་ནས་དེའི་ཡུལ་དུ་ལྷགས་ནས། མི་རྣམས་བཟའ་ཞིང་གླགས་བཙལ་སྙམ་
ནས་ནགས་ ཁྲོད་ན་བ་གླང་རྫི་ གཅིག་འདུག་ཅན་ སོང་སྟེ། འཇིགས་ པར་
བྱའོ། ། སྙམ་ཡང་། མི་དེ་དེ་དག་ལ་སྐྲག་པ་མེད་དེ། སྲད་བུ་ནི་འཁལ།
ཕྱུགསནི་འཚོ། གླུ་ནི་ལེན། ཉམ་ང་བར་ཡང་མི་ནུས་སོ། ། དེར་མི་སྐྲག་
པའི་རྒྱུ་ཅི་ཡིན་དྲིས་པས། ངེད་ཀྱི་རྒྱལ་པོ་ཆེན་པོས་ཀུན་ལ་མི་འཇིགས་པ་བྱིན་
པས་སྐྲག་པའི་རྒྱུ་མེད་ཅེས་སྨྲས་སོ། ། དེར་གནོད་སྦྱིན་དག་གིས་བསམ་པ་འདི་
ལྟར་ན་གཞན་ལའང་གླགས་མི་རྙེད་ཅིང་། རྒྱལ་པོ་ཉིད་བྱམས་པའི་བདག་
ཉིད་ཅན་ཡིན་ཏེ། དེ་ཉིད་རང་གི་དྲུང་དུ་འགྲོའོ། ། དེས་བདག་ཅག་རྣམས་
ཚིམ་པར་བྱེད་དོ་ཞེས་སྨྲས་ཏེ་རྒྱལ་པོ་རང་གི་དྲུང་དུ་སོང་སྟེ། རྒྱལ་པོ་དེ་མཐོང་
མ་ཐག་ཏུ་བཟའ་བ་དང་བཏུང་བ་དག་བླངས་སོ། ། དེར་རྒྱལ་པོ་རབ་ཏུ་
དགའ་ནས། ཟས་སྦྱོར་བ་དག་ལ་ཟས་དང་སྐོམ་ཁྱེར་ལ་ཤོག་ཅིག་ཅེས་བསྒོ་བ་
བཞིན་རྒྱལ་པོ་ལ་འོས་པའི་ཟས་སྐོམ་དག་བྱིན་པས། གཅན་གཟན་ལ་རྩ་བྱིན་
པ་ལྟར་དེ་དག་མི་ཟའོ། ། འོ་ན་ཅི་འདོད་ཅེས་གསུངས་པས། མིའི་ཤ་ཁྲག་གོ་
ཞེས་སླར་ཡང་གསོལ་པ། མི་ཤ་ཤིན་ཏུ་དྲོན་མོ་དག ། མི་ཡི་ཁྲག་ནི་དྲོན་མོ་
དག ། བརྟུལ་ཞུགས་མ་ཉམས་པདྨའི་སྤྱན། ། གནོད་སྦྱིན་རྣམས་ཀྱི་བཟའ་
བཏུང་ལགས། ། ཞེས་ཟེར་ཞིང་རང་གི་ལུས་མཆེ་བ་གཙིགས་པ། མིག་འབར་
ཞིང་སེར་ལ་གཡོ་ཞིང་མི་སྡུག་པ། སྐྲ་དང་ཁ་སྤུ་མེ་འབར་བ་ལྟ་བུ། ལུས་ཆར་
སྤྲིན་ལྟར་གནག་ཅིང་མི་སྡུག་ལ་འཇིགས་པ་བསྟན་པ་དང་། རྒྱལ་པོའི་བསམ་
་ ་ ་ ་ ་ ་ ་
་ ་ ་་༌་་་ ，་
་་ ་་ ་ - ་་ ་ ་ ་
-.…..་， ， ཁ་
་ ་ ་ ་ ་
་ ་ ་



588 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པ་ལ། འདི་ལྟ་བུའི་ཁ་ཟས་དག་ནི་ཤིན་ཏུ་དཀོན་ཞིང་། འདི་ལྟ་བུས་འཚོ་བ་
འདི་དག་ཀྱང་རབ་ཏུ་སྙིང་རྗེ་སྙམ། སྙིང་རྗེ་མེད་ཅིང་ཡིད་ནི་མ་ཞི་བ། ། དེ་
ལྟ་ཡི་ཁ་ཟས་ཟ་བ་རྣམས། ། ཚེ་འདི་དང་ནི་ཕྱི་རོལ་རང་དོན་བསྲེགས། །
འདི་དག་སྡུག་བསྔལ་ནམ་ཞིག་མེད་པར་འགྱུར། ། དེ་ལྟར་འདི་དག་གི་ཁ་ཟས་
སྦྱར་བས་གཞན་གསོད་པ་ལ་ཉི་མ་འགའ་ཙམ་བཟློག་པར་ནུས་སྙམ་མོ། ། ཡང་
བསམས་པ། ཕོངས་ཏེ་སློང་དུ་འོངས་པ་རྣམས་ཀྱི་གདོང་། ། རེ་བ་བཟློག་
པས་ངོ་འཛུམ་གནག་གྱུར་པ། ། བུ་ཡུག་རླུང་གིས་པདྨ་སྙིང་པ་བཞིན། ། མི་
དགར་བྱས་པ་ནམ་ཡང་བདག་མ་དྲན། ། གདོན་མི་ཟ་བ་བདག་གི་ལུས་ནི་
བརྟན་ཞིང་རྒྱས་པ་ལས། ། ཁྲག་དང་བཅས་པའི་ཤ་རྣམས་སྦྱིན་པར་བྱ། །
ཕོངས་པ་འོངས་ན་དེ་ནི་རིགས་པ་སྙམ། ། དེ་ལས་གཞན་པ་བདག་གིས་གང་
དུ་བཙལ། ། བདག་རང་ཤི་བའི་ཤ་རྣམས་དྲོད་མེད་ལ། ། ཁྲག་རྣམས་དེ་ལ་
ཡོད་པ་མ་ཡིན་ཞིང་། ། བྲུ་བ་ཚ་བས་སེམས་ནི་གདུངས་པ་ལ། ། དེ་ཡིས་
ལེགས་པར་མགུ་བར་འགྱུར་མ་ཡིན། ། གསོན་པའི་ཤ་ཡང་གུད་ནས་ཇི་ལྟར་
བཙལ་བར་བྱ། ། བཀྲེས་པ་དང་སྐོམ་པས་གདུངས་པས་མིག་དང་གདོང་གི་
མདངས་ཉམས་ཤིང་། བསླངས་པ་ན་རེ་བའི་འབྲས་བུ་མེད་པས་ལྷག་པར་
ཡང་ཡིད་ལ་སྡུག་བསྔལ་ཞིང་ཕོངས་བཞིན་དུ་སླར་ལོག་ནའང་ཇི་ལྟར་བྱ། དེ་
བས་འདིའི་དུས་ལ་བབ་བོ་སྙམ་སྟེ། རྟག་ཏུ་ན་ཞིང་གདུག་པའི་རྨ་འདྲ་བ། །
ནད་ཀྱི་འབྱུང་ཁུངས་ངན་པའི་ལུས་འདི་ལས། ། དགོས་པ་ཁྱད་པར་ཅན་དུ་
སྤྱད་པ་ཡིས། ། བཅོས་པའི་དུ ཁ་ཤིན་ཏུ་བཟང་པོར་བྱ། ། དེ་ལྟར་བསམས་
ནས་རྒྱལ་པོ་དེ་རབ་ཏུ་དགའ་བས་རང་གི་ལུས་བསྟན་ནས་གནོད་སྦྱིན་དེ་དག་
ལ་སྨྲས་པ། བདག་གི་ཤ་ནི་ཁྲག་དང་བཅས་པ་འདི། ། འཇིག་རྟེན་རྣམས་ལ་
ཕན་པའི་ཕྱིར་གཟུང་སྟེ། ། གལ་ཏེ་དེ་རིང་མགྲོན་དུ་བྱར་རུང་ན། ། དེ་ནི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 589
བདག་གི་མངོན་པར་མཐོ་བར་འགྱུར། ། ཞེས་བརྗོད་པ་དང་། གནོད་སྦྱིན་
དེ་དག་རྒྱལ་པོའི་བསམ་པ་ཤེས་པས་ངོ་མཚར་དུ་གྱུར་བཞིན་དུ་སྨྲས་པ། །
ཕོངས་པ་བདག་ གི་ སྡུག་ བསྔལ་ དག ། སློང་ ཞིང་ དམན་ པ་ བསྟན་ པ་
ལགས། ། དེ་ལས་སྦྱིན་པ་པོ་ཉིད་ཀྱིས། ། དུས་ལ་བབ་པ་མཁྱེན་པར་
མཛོད། ། ཡང་རྒྱལ་པོས་བསམ་པ། ད་ནི་འདི་དག་འདོད་དོ་སྙམ་ནས་ཡིད་
རབ་ཏུ་དགའ་བས་རྩེ་བཀྲོ་བའི་ཕྱིར་སྨན་པ་རྣམས་བོས་ཤིག་ཅེས་བྱས་སོ། །
བློན་པོ་རྣམས་ཀྱིས་དེ་རིག་ནས་མི་བཟོད་ཅིང་སྐྲག་པར་གྱུར་ཏེ་སྨྲས་པ། ལྷ་
གནོད་སྦྱིན་འདི་དག་ནི་སྐྱེ་རྒུན་རྣམས་ལ་གནོད་པ་ཁོ་ན་བྱེད་པ་ལགས་ལ།
ལྷས་ཀྱང་འཇིག་རྟེན་པ་བློ་བ་ཉེ་བ་རྣམས་པར་མཛད་པར་རིགས་ལགས་སོ་ཞེས་
ཞུས་ཏེ། ཚིགས་སུ་བཅད་པ། སྐྱེ་རྒུ་རྣམས་ལ་གནོད་པ་གང་དང་གང་། །
དེ་དང་དེ་དག་གནོད་སྦྱིན་རྣམས་ལ་དགའ། ། གཞན་ལ་གནོད་པས་འཚོ་ཞིང་
དགའ་བ་སྐྱེ། ། འདི་དག་རིགས་དང་རང་བཞིན་དེ་ལྟར་ལགས། ། རྒྱལ་སྲིད་
དཔལ་འདི་འཇིག་རྟེན་ཕན་པའི་ཕྱིར། ། བདེ་ལ་མ་ཆགས་ལྷ་ཡིས་གཟུར་བར་
མཛོད། ། དེ་བས་བདག་གི་ཤ་སྦྱིན་སྩོལ་བ་ཡི། ། ལོག་པའི་ལམ་དུ་ཡི་དམ་
བཅས་པ་ཐོངས། ། སྐྱེས་བུ་དཔའ་བོ་ཁྱོད་ཀྱིས་མཐུས་སྐྱབས་པའི། ། འཇིག་
རྟེན་གདོན་མི་ཟ་བར་འདི་ནི་བཟོད། ། ཕུང་བར་བྱེད་ལ་མཁས་པ་འདི་དག་
ནི། ། ཚུལ་གྱིས་ཚུལ་མིན་སྐྱེ་རྒུ་ཕུང་བར་འདོད། ། མཆོད་སྦྱིན་ཚེ་ནའང་སུམ་
ཅུ་གསུམ་པ་ལ། ། ཚིལ་དང་ཞག་ལ་སོགས་པའི་བསྲེགས་པས་མགུ། ། ཁྱོད་ཀྱི་
ཞལ་ཟས་ཕུན་སུམ་ཚོཀས་པ་དག ། གུས་པས་བྱིན་ཡང་འདི་དག་འདོད་མི་
འགྱུར། ། ལྷའི་ཐུགས་ན་བདག་ཅག་ལྟ་བུས་བཅོས་པ་མ་ལགས་མོད་ཀྱི།
འོན་ཀྱང་གནོད་སྦྱིན་ལྔ་པོ་འདིའི་ཕྱིར་དུ་འབངས་འདི་དག་ཐམས་ཅད་མགོན་
མེད་པར་བགྱིད་པ་འདི་ཆོས་གང་གི་ལུགས་ལགས། བདག་ཅག་རྣམས་ལ་



590 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱམས་པར་མི་མཛད་པ་འདི་ཅི་ལས་གྱུར་པ་ལགས། དེ་ལྟ་ནའང་བདག་ཅག་
གང་རུང་ཞིག་སྦྱིན་པར་མཛོད་ཅིག་ཅེས་ཞུས་སོ། ། དེའི་ལན་དུ་ཚིགས་སུ་
བཅད་པ། ཡོད་བཞིན་དུ་ནི་མེད་ཅེས་སུ། ། ངེད་ཅག་ལྟ་བུས་ཇི་ལྟར་སྨྲ། །
བརྟུལ་དེ་གསལ་བར་བསླངས་པ་ལ། ། མི་སྦྱིན་ཞེས་ཀྱང་ཇི་སྐད་སྨྲ། ། ཆོས་
ཀྱི་བཀའ་ཁྲིམས་ངག་ལ་ཐོག་མར་འགྲོ་བ་དག ། གལ་ཏེ་ངན་བའི་ལམ་དུ་
བདག་སོང་ན། ། ང་ཡི་སྤྱོད་པ་རྗེས་སུ་འཇུག་པ་ཡི། ། ང་ཡི་འབངས་རྣམས་
གནས་སྐབས་ཇི་ལྟར་འགྱུར། ། འདི་ཡང་སྐྱེ་རྒུ་རྣམས་ཀྱི་དོན་གྱི་ཕྱིར། ། ངས་
ནི་ལུས་ལ་སྙིང་པོ་དབྱུང་བར་བྱ། ། ང་ཡི་སེམས་ནི་སེར་སྣས་ཕྲོགས་གྱུར་
ན། ། སྐྱེ་བོའི་དོན་ལ་དགེ་བའི་གཟི་ཅི་འདྲ། ། གཞན་ཡང་ཁྱེད་ལ་མི་བྱམས་
པ་མ་ཡིན་མོད་ཀྱི། རིམ་གྱིས་ནོར་ནི་ཉུང་བར་གྱུར་པའམ། ། སྐལ་བ་ཆུང་
པས་ཟད་ པར་ གྱུར་ན་ནི། ། མཛའ་བོ་རྣམས་ ལ་བསློང་བ་མཛེས་ པར་
འགྱུར། ། དོན་ལྡན་དབུལ་བ་བསློང་བ་ཡོང་མི་མཛེས། ། སྐྱེ་བོ་ཕོངས་པ་
རྣམས་ཀྱི་ཕྱིར་བསྐྱེད་པའི། ། ལུས་ནི་ཤ་རྒྱས་ཤིན་ཏུ་ཉམས་པ་དག ། ང་
བདག་ཉིད་ལ་ཆེན་པོ་ཡོད་བཞིན་དུ། ། ཁྱེད་ལ་བསློང་བ་ལེགས་པ་མ་ཡིན་
ནོ། ། མི་ཤེས་གཞན་ལ་གནོད་པའང་མི་བཟོད་ན། ། ཁྱེད་ལ་གནོད་པ་བདག་
གིས་ག་ལ་བཟོད། ། འདི་དག་ཁྱེད་ལ་མི་སློང་ང་ལ་བསློངས། ། དེ་བས་ང་
བདག་ཤ་ནི་སྦྱིན་པར་བྱ། ། དེས་ན་ཁྱེད་ང་ལ་རབ་ཏུ་བྱམས་པ་ཡིན་ན་ནི་ཆོས་
ཀྱི་གེགས་བྱེད་པ་འདི་ཐོངས་ཤིག ངའི་དོན་དུ་ཁྱེད་ཀྱིས་སྤྱོད་པ་འདི་ལྟ་བུ་
བྱེད་པའང་མི་རིགས་སོ་ཞེས་གསུངས་སོ། ། འདི་ནི་རེ་ཞིག་སྤྱད་དགོས་ཏེ། །
བཟའ་ལ་སོགས་པ་བདོག་བཞིན་དུ། ། སྦྱིན་ལས་འགོག་པ་ཇི་ལྟར་འགྱུར། །
ལེགས་སམ་གལ་ཏེ་མ་ལེགས་ཀྱང་། ། དེ་ལྟར་བྱེད་པ་ཅི་འདྲར་འགྱུར། །
འདིར་གལ་གྱིས་འཆུ་བ་དེ་ཐོངས་ལ་ངའི་རྗེས་སུ་མཐུན་པར་རྗེས་སུ་ཡི་རང་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 591
བར་བྱོས་ཤིག ། དེ་ཅིའི་ཕྱིར་ཞེ་ན། ། ནོར་ནི་གཅིག་པུས་སྤྱད་པ་མ་ཡིན་
ཞིང་། ། སློང་བའང་ཉིན་རེར་རྟག་ཏུ་འོང་བ་མིན། ། སློང་བ་འདི་ལྟ་བུ་དང་
ཕྲད་པ་ནི། ལྷ་དག་མཉེས་པར་བྱས་ཀྱང་མི་འགྲུབ་ན། ། སློང་བ་འདི་ལྟ་བུ་
ཡང་འོང་གྱུར་ཅིང་། ། ལུས་ཀྱང་ཆུད་ཟ་མི་བདེའི་གནས་གྱུར་ལ། ། ཐེ་ཚོམ་
ཟད་ནའང་རྒྱ་ཆེར་མི་འགྱུར་ཞིང་། ། འཇུངས་ཤིང་ཞུམ་པ་མུན་པའི་མཆོག་
ཡིནནོ། ། དེ་ལྟར་རྒྱལ་པོ་དེས་རང་གི་འཁོར་རྣམས་ལ་ཁྱེད་ཀྱིས་ངའི་སྦྱིན་
པའི་འགེགས་བྱེད་པ་མི་རིགས་སོ་ཞེས་ཚིག་འཇམ་པོས་སྨྲས་ནས། སྨན་པ་
བོས་ཏེ་རང་གི་ལུས་ཀྱི་རྩ་ལྔ་བཀྲོས་ནས་གནོད་སྦྱིན་དག་ལ་སྨྲས་པ། ང་ཡི་ལུས་
འདི་ཁྱེར་ནས་ནི། ། ཆོས་ཀྱི་གྲོགས་ཀྱང་བྱ་བ་དང༌། ། ང་ཡང་རབ་ཏུ་དགའ་
གྱུར་པས། ། ཁྱེད་ཀྱིས་ད་ནི་བྱ་བའི་རིགས། ། གནོད་སྦྱིན་དག་གིས་དེ་ལྟར་
བགྱིའོ། ། ཞེས་སྨྲས་ནས། ། རྒྱལ་པོའི་ཁྲག་ཙནྡན་དམར་པོའི་ཁུ་བ་འདྲ་བ་
སྙིམ་པར་བཟེད་དེ་འཐུང་བར་ཆས་སོ། ། རྒྱལ་པོ་དེ་ལུས་གསེར་མདོག་འདྲ་བ་
ལ། ། མཚན་མོ་སྤྱོད་པ་རྣམས་ནི་ཁྲག་འཐུང་བ། ། རི་རབ་ལྷུན་པོའི་རི་ལ་
དུས་མཚམས་ཀྱི། ། ཆར་སྤྲིན་སྨུག་པོ་ཉེ་བར་བསྐོར་བ་བཞིན། ། དགའ་བ་
མཆོག་ལྡན་བརྟན་དང་ལྡན་པ་དང་། ། ལུས་ཀྱི་ཡོན་ཏན་ལྡན་པས་རྒྱལ་པོ་
དེ། ། ལུས་ཀྱང་མ་ཉམས་སེམས་ཀྱང་བརྒྱལ་བ་མེད། ། ཁྲག་གི་རྒྱུན་ཡང་ཟད་
པར་ཡོང་མ་གྱུར། ། གནོད་སྦྱིན་དེ་དག་སྐོམ་པ་རབ་ཞི་ནས། ། ད་ནི་འདི་ལ་
འཚལ་ཏོ་ཞེས་སྨྲས་སོ། ། སྡུག་བསྔལ་མང་པོ་འབྱུང་བའི་གནས་ཀྱི་ལུས། །
རྟག་ཏུ་བྱས་མི་གཟོ་ཡང་རྒྱལ་པོ་དེ། ། སློང་བ་དག་ལ་སྦྱིན་པའི་དོན་གྲུབ་
པས། ། རབ་ཏུ་དགའ་བས་རྗེས་མཐུན་བཟུང་བར་འགྱུར། ། དེ་ནས་རྒྱལ་པོ་
དེ་རབ་ཏུ་དགའ་བས་མིག་ནང་བཞིན་གྱི་མདོག་ལྷག་པར་གསལ་བར་གྱུར་ནས།
ཨུཏྤལ་མཐིང་ཀའི་འདབ་མ་ལྟར་སྔོ་བའི་རལ་གྲི་རིན་པོ་ཆེའི་འོད་ཀྱིས་སྤྲས་པ་



-
--
--
--
592 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བླངས་ཏེ་བདག་གི་ཤ་བཅད་ཅིང་བཅད་ཅིང་དེ་དག་ལ་བྱིན་ཏོ། ། སྦྱིན་ལ་
དགའ་བས་ཡང་དང་ཡང་། ། སྐབས་ནི་མེད་པར་བྱས་པས་ན། ། བཅད་པའི་
སྡུག་བསྔལ་དེ་ཡིད་ལ། ། དམིགས་པར་བྱེད་ནི་མ་ནུས་སོ། ། དགའ་བས་ཕྱིར་
ཡང་རིང་དུ་བསྐྲད་པ་དང་། ། དེ་ཡི་སྡུག་བསྔལ་སྐྱོང་ཞིང་དལ་བ་བཞིན། །
ཡིད་ལ་འཇུག་པར་བྱེད་པ་ཆུང་བ་དང་། ། རང་གི་ཤ་ཡིས་གནོད་སྦྱིན་དེ་དག་
ནི། ། ཚིམ་པར་བྱས་པས་དེ་ནི་དེ་བཞིན་དགའ། ། དེ་དག་སེམས་ནི་ཁྲོ་བའི་
རང་བཞིན་ཡང་། ། དེ་ལྟར་བྱས་པས་འཇམ་ཞིང་དེས་པར་གྱུར། ། ཆོས་ལ་
དགའ་ཞིང་སྙིང་རྗེའི་དབང་གྱུར་ཏེ། ། གཞན་གྱི་དོན་དུ་བདག་ལུས་གཅེས་
བཏང་བས། ། ཞེ་སྡང་མེ་ཡིས་བསྲེགས་པའི་ཡིད་རྣམས་ཀྱང་། ། རབ་ཏུ་དང་
ཞིང་མདོག་ཀྱང་གསལ་བར་བྱས། ། དེ་ནས་གནོད་སྦྱིན་དེ་དག་རྒྱལ་པོས་རང་
གི་ཤ་གཅོད་པ་ལ་འབད་ཅིང་དེའི་སྡུག་བསྔལ་གྱིས་བཞིན་གྱི་མདངས་མ་འགྱུར་
ཞིངམི་གཡོ་བར་འདུག་པ་མཐོང་ནས་རབ་ཏུ་དད་དེ་ཚིགས་སུ་བཅད་དེ་སྨྲས་
པ། ཨེ་མ་ངོ་མཚར་རྨད་དུ་བྱུང་བ་འདི་དག་ཅི། ། བདེན་ནམ་བརྫུན་ཞེས་
དཔྱོད་ཅིང་དགའ་བ་སྐྱེས། ། རྒྱལ་ལ་མི་བཟོད་ཞི་ནས་ཡིད་ཀྱང་དད། ། དེ་
ལ་བསྟོད་ཅིང་ཕྱག་ཀྱང་འཚལ་བར་གྱུར། ། ལྷ་ཉིད་ཀྱི་འོ་རྒྱལ་བར་མཛད་པ་
གཏོང་དུ་གསོལ་ཞེས་གསོལ་ཞིང་ཕྱག་འཚལ་ཏེ། ། མིག་མཆི་མས་གང་ནས་
འདི་སྐད་ཅེས། གུས་པའི་དབང་གིས་སྐྱེ་བོ་ཁྱོད་ཀྱི་གྲགས་པ་སྒྲོགས་པ་ཐོག་ཏུ་
བབ། ། དཔལ་ཡང་པདྨའི་ནགས་ཚལ་བཏང་སྟེ་ཁྱོད་ལ་བརྟེན་པ་ཐོག་ཏུ་
བབ། ། བརྒྱ་བྱིན་མགོན་དུ་གྱུར་ཀྱང་ཁྱོད་ཀྱི་མཐུ་ཡིས་སྐྱབས་བའི་ལྷ་མོ་
འདི། ། མཐོ་རིས་ཀྱིས་མཐོང་སྨོན་པར་ངེས་ཏེ་གལ་ཏེ་མི་སྨོན་བསླུས་སུ་
བཟང་། ། མང་དུ་སྨོས་ཀྱང་ཅི་འཚལ་ཏེ་སྐྱེ་བོ་འདི་ལྟ་བུས་མངོན་པར་གཟུང་
བའི་མིའི་འཇིག་རྟེན་འདི་དག་ནི་སྐལ་བ་དང་ལྡན་པའོ། ། ཁྱོད་ལྟ་བུ་འོ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 593
བརྒྱལ་བར་བགྱིས་པ་འདིས་ནི་བདག་ཅག་བསྲེགས་ཏེ། འདི་ལྟར་གྱུར་ཀྱང་།
ཁྱོད་ལ་བརྟེན་ནས་བདག་ཅག་ཐར་བར་གྱུར་གྲང་གི། བདག་ཅག་གིས་ནོངས་
པ་བཟོད་པར་ གསོལ་གྱི་ཞུ་བར་འཚལ་ལོ། ། བདེ་བ་རྙེད་པར་གྱུར་པ་
དང་། ། རྒྱལ་པོའི་དཔལ་ཡང་བོར་ནས་ནི། ། འདི་ལྟ་བུ་ཡི་སྤྱོད་པ་ཡིས། །
རྨད་དུ་བྱུང་བའི་གནས་ཅི་བཞེད། ། ཐམས་ཅད་ས་ཡི་བདག་པོ་ཡི། ། ནོར་
གྱིས་ཕྱུག་པའམ་དབང་པོའམ། ། ཚངས་པ་རྣམ་པར་གྲོལ་བ་དག ། དཀའ་
ཐུབ་འདི་ཡིས་བཞེད་ལགས་སམ། ། འདི་ལྟ་བུ་ཡི་རྩོལ་ཕོད་པས། ། བཞེད་
པའི་དོན་ནི་མི་རིང་སྟེ། ། གལ་ཏེ་བདག་ཅག་ཐོབ་རུང་ན། ། བདག་ཅག་ལ་
ནི་བཀའ་སྩལ་རིགས། ། རྒྱལ་པོས་སྨྲས་པ། ། རྙེད་པར་དཀའ་ལ་འཇིག་པར་
སླ་བ་དང་། ། ཆོག་པའི་བདེ་མེད་རབ་ཏུ་ཞི་མེད་པའི། ། སྲིད་པའི་ལོངས་
སྤྱོད་བདེ་བའང་མི་འདོད་ལ། ། ལྷ་དབང་དཔལ་ཡང་འདོད་པ་མ་ཡིན་ན། །
དེ་ལས་གཞན་པ་སྨོས་ཀྱང་ཅི་ཞིག་དགོས། ། བདག་གི་སྡུག་བསྔལ་ཟད་པར་བྱ་
བའི་ཕྱིར། ། ང་ཡི་ཡིད་ནི་མགུ་བར་འགྱུར་མ་ཡིན། ། སྡུག་བསྔལ་མི་བཟད་
ནད་ཀྱིས་ཉེན་པ་ཡི། ། ལུས་ཅན་མགོན་མེད་འདི་རྣམས་ངས་བལྟས་ནས། །
བསོད་ནམས་འདིས་ནི་ཐམས་ཅད་གཟིགས་པ་ཡི། ། གོ་འཕང་ཐོབ་ཅིང་སྐྱོན་
གྱི་དགྲ་བཏུལ་ནས། ། རྒ་དང་ན་དང་འཆི་པའི་རྦ་རླབས་འཁྲུགས་པ་ཡི། །
སྲིད་པའི་མཚོ་ལས་སྐྱེ་བོ་འདོན་པར་ཤོག ། དེ་ནས་དེ་དག་རབ་ཏུ་དགའ་ཞིང་
བ་སྤུ་ཟིང་ཞེས་བྱེད་ནས་སླར་ཡང་ཕྱག་འཚལ་ཏེ་གསོལ་བ་བཏབ་པ། ཁྱོད་ཀྱི་
མཛད་པ་འདི་ཀུན་ནི། ། འཇིག་རྟེན་ཕན་པའི་ཕྱིར་ལགས་ཀྱང་། ། བདག་
ཅག་རང་ལ་ཕན་འཚལ་བས། ། དེ་ཚེ་བདག་ཅག་དགོངས་སུ་གསོལ། ། མ་
འཚལ་བས་ན་བདག་ཅག་གིས། ། བདག་གི་དོན་ཡང་མ་མཐོང་བས། ། དེ་
ལྟར་ཁྱོད་ནི་འོ་བརྒྱལ་བ། ། དེ་ཡང་བཟོད་པར་མཛད་དུ་གསོལ། ། ཁྱོད་ཀྱི་



594
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བཀའ་ཡང་བདག་ཅག་ལ། ། རྗེས་སུ་གཟུང་བའི་རྒྱུར་གྱུར་པ། ། བློན་པོ་དག་
ཀྱང་བགྱི་བ་བཞིན། ། མཛེས་པ་མེད་པར་སྩལ་བའི་རིགས། ། དེ་ནས་ཡང་
རྒྱལ་པོས་དེ་དག་སེམས་རབ་ཏུ་དྭང་བར་རབ་ཏུ་ཤེས་ནས་སྨྲས་པ། འདི་ནི་ང་
ལ་ཕན་པ་ཡིན་གྱི། གནོད་པ་མ་ཡིན་པས་མི་བཟོད་དུ་དོགས་པ་མ་སྐྱེད་ཅིག་
ཅེས་གསུངས་ཏེ་ཆོས་ཀྱི་ལམ་ལ་འདི་ལྟར་གྲོགས་བྱེད་པ་བྱང་ཆུབ་ཐོབ་ནས་
བརྗེད་པར་ག་ལ་འགྱུར། རྣམ་པར་ཐར་པའི་ཆོས་ཀྱི་བདུད་རྩི་ལས། ། ཁྱེད་
ཅག་ཉིད་ལ་ཐོག་མར་བགོ་བར་བྱ། ། ང་ནི་དེ་ལ་དགའ་བར་ཤེས་བྱས་
ནས། ། སྲོག་གཅོད་བྱེད་པ་དུག་བཞིན་སྤོངས་བར་བྱོས། ། གཞན་དག་ནོར་
དང་ཆུང་མ་དག་ ལ་ ཆགས་ པ་དང་། ། རྫུན་དུ་སྨྲ་དང་ཆང་གི་ སྡིག་ པ་
སྤོངས། ། དེ་ནས་གནོད་སྦྱིན་དེ་དག་དེ་བཞིན་དུ་བགྱིའོ་ཞེས་ཟེར་ཏེ། ། ཕྱག་
འཚལ་ནས་དེ་ཉིད་དུ་མི་སྣང་བར་གྱུར་ཏོ། ། སེམས་དཔའ་ཆེན་པོ་དེ་ཤ་ཁྲག་
བྱིན་པའི་ཚེ། ས་ནི་རྣམ་པ་མང་པོར་གཡོས་པར་གྱུར། ། གསེར་གྱི་རི་བོ་རྣམ་
པར་འགུལ་བར་གྱུར། ། དེ་ན་གནས་པའི་རྔ་རྣམས་སྒྲ་ཡང་འབྱིན། ། ཤིང་
རྣམས་འགུལ་བའི་མེ་ཏོག་ལྷགས་པར་གྱུར། ། དེ་དག་རྗེས་སྐྱོང་མཁའ་ལ་སྤྲིན་
ལྟར་ཆགས། ། ལ་ལར་བླ་རེ་བྲེས་ཤིང་བྱ་རྒྱུས་བཞིན། ། ཁ་ཅིག་ཏུ་ནི་ཕྲེང་བ་
བརྒྱུས་པ་བཞིན། ། མི་ཡི་བདག་པོའི་ཁོར་ཡུག་མཉམ་པར་ལྷགས། ། རྒྱ་མཚོ་
ཆེན་པོ་ཤིན་ཏུ་མཐོང་བའི་རླབས། ། རང་བཞིན་ལས་ནི་ལྷག་པའི་ཤུགས་དང་
སྒྲས། ། འགྲོ་ལ་བརྟེན་ཤིའི་ལུས་ནི་གཟི་མདངས་ཅན། ། ས་ཡི་བདག་པོ་
བཟློག་པ་བཞིན་དུ་བྱུང་། ། ཞེས་པ་ནས། ཨེ་མ་སྐྱེ་བོ་དམ་པའི་ཆོས་རེ་
བཟང་། ། ཨེ་མ་ཡོན་ཏན་བསྒོམ་པ་རྒྱ་རེ་ཆེ། ། ཨེ་མ་གཞན་ལ་ཕན་པའི་བློ་
གྲོས་དེས། ། ས་འདི་ཁྱོད་ལ་གཏད་པ་མགོན་དང་བཅས། ། ཞེས་སྨྲས་ཏེ།
དེ་དུས་ཀྱི་གནོད་སྦྱིན་ལ་ཞལ་གྱིས་བཞེས་པ་བཞིན་ཆོས་ཀྱི་བདུད་རྩིས་ཚིམ་པར་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 595
བྱས་སོ། ། ཡང་ཆུ་བོ་གྷ་གྷ་དང་ཡ་མུ་ནི་འདུས་པའི་ཆུ་ཆེན་པོ་ཞིག་ལ་མ་སྨད་
གཉིས་ཀྱིས་བརྒལ་བ་ན། ཆུའི་ཤུགས་ཀྱིས་ཁྱེར་བར་ཉེ་བ་ན། མའི་བསམས་
པ་ལ་བདག་ནི་ཤི་ཡང་བླའི། བདག་གི་བུ་འདི་ཆུ་ལས་ཐར་བར་གྱུར་ཅིག་སྙམ་
མོ། ། བུའི་སེམས་ལ་བདག་ནི་ཤི་ཡང་རུང་གི ། མ་འདི་ཆུ་ལས་ཐར་བར་
གྱུར་ཅིག་སྙམ་དུ་སེམས་སོ། ། མོད་ལ་མ་བུ་གཉིས་ཀ་ཆུས་ཁྱེར་ནས་ཤི་བར་
གྱུར་ཏེ། གཅིག་གིས་གཅིག་ལ་སྙིང་བརྩེ་བའི་མཐུས་ཚངས་པའི་གནས་སུ་སྐྱེས་
ནས་བདེ་བ་ཚད་མེད་པ་ཐོབ་པར་གྱུར་ཏོ། ། དེར་ཆུ་བོ་དེའི་འགྲམ་ཞིག་ན་མུ་
སྟེགས་ཀྱི་བསྟི་གནས་ཡོད་དེ། དེའི་དྲང་སྲོང་གི་གཙོ་བོ་མངོན་ཤེས་ལྔ་ཐོབ་པ་
ཞིག་གིས་མ་སྨད་ཤི་བ་ཚངས་པར་སྐྱེས་པ་དེ་མཐོང་ནས་དེ་འདི་སྙམ་དུ་སེམས་
ཏེ། ། འདི་ལྟར་ཆུ་བོ་འདི་ལ་ཤི་བ་དག་ནི་ཚངས་པར་སྐྱེ་བའི་རྒྱུ་ཡང་དག་པོའོ་
ཞེས་ལོག་པར་རྟོགས་ཤིང་། གཞན་དག་ལའང་དེ་བསྟན་ནས་ཕྱིན་ཆད་ཚངས་
པ་འདོད་པ་དག་ནི་གྷ་གྷ་དང་ཡ་མུ་ནི་འདུས་པའི་ཆུ་ལ་མཆོད་པར་བྱེད་དོ་ཞེས་
གྲག་གོ། ། རང་གི་ཕ་མ་ལ་མ་གུས་པ་ཅུང་ཟད་བྱས་ན་ཡང་མ་རུང་པར་འགྱུར་
བ་འདི་ལྟ་སྟེ། ། སྔོན་འཛམ་བུའི་གླིང་གི་མི་ཚེ་ལོ་དཔག་ཏུ་མེད་པ་ན། གྲོང་
ཁྱེར་ཏ་མ་པ་ལི་པ་ཏི་ཞེས་བྱ་བ་ན་དེད་དཔོན་གྱི་བུ་བྱམས་པ་མཆོད་སྦྱིན་ཞེས་བྱ་
བ་ཞིག་ཡོད་དོ། ། དེ་གྲོགས་པོ་ལྔ་བརྒྱ་དང་བཅས་པས་བཟའ་ཤིང་རྭ་བར་
འགྲོ་བ་ན། གྲོགས་པོ་དག་ན་རེ། ། སྔོན་ཁྱེད་ཀྱི་ཕས་རྒྱ་མཚོ་ལས་ནོར་བུ་རིན་
པོ་ཆེ་བླངས་ནས་ཐམས་ཅད་འབྱོར་ཞིང་སྐྱིད་པར་གྱུར་པ་ལས། ད་ནི་ཀུན་
ཀྱང་དབུལ་བས་སྡུག་བསྔལ་བར་གྱུར་པས་ན། ། ཁྱོད་ཀྱིས་དེད་དཔོན་བྱས་ལ་
རྒྱ་མཚོར་འཇུག་དགོས་སོ་ཞེས་ཡང་ཡང་སྨྲའོ། ། དེས་མ་ལ་སྨྲས་ཀྱང་མ་གནང་
བར་ཡང་ཡང་དུ་བཟློག་ཀྱང་མ་ལྡོག་པར་ཕག་ནས་ཆ་རྐྱེན་ཀུན་བཏོན་ནས།
སླར་ཆས་ཏེ་འགྲོ་བའི་ཚེ། མ་ཡིས་མ་ཕོད་པར་སྒོ་འཕྲེད་བཅད་དེ་ཉལ་བ་ལས་
ས ས ས ... - ས -- ---- ... བ་ པས ་ ཁ -- --- -- བ བ་………..….... ས ་བ་



596
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
གྲོགས་ཀྱི་དབང་དུ་གྱུར་ཏེ་མའི་མགོ་ལ་འགོམས་ཏེ་སོང་ངོ་། ། དེར་གྲོགས་ལྔ་
བརྒྱ་དང་འགྲོགས་ནས་རྒྱ་མཚོར་ཞུགས་པ་དང་། ཆུའི་དབུས་སུ་རླུང་ཆེན་པོ་
ལངས་པས་གཟིངས་ནུབ་ནས་གྲོགས་ཐམས་ཅད་ཤི་ནས། ཁོ་རང་གིས་ཟངས་
ཀྱི་རིལ་བ་ཁ་ཤིན་ཏུ་དམ་པར་བཅད་པ་གཅིག་ལ་འཇུས་པས་རྒྱ་མཚོའི་མཐར་
ཐོན་ཏེ་ངུ་ཞིང་ལྷོ་ཕྱོགས་ན་ཕར་སོང་བས། ། སྔར་མ་ལ་ལོ་བཞིར་ ཤིང་
བཙོངས་ཤིང་བསྙེན་བཀུར་བྱས་ཤིང་། ། ལོ་བརྒྱད་དུ་འབྲུ་བཙོངས་ནས་
བསྙེན་བཀུར་བྱས། ། ལོ་བཅུ་དྲུག་སྤོས་བཙོངས། ལོ་སུམ་ཅུ་སོ་གཉིས་སུ་
གྱུར་གྱུར་ལས་ཁ་དུ་མ་བྱས་ནས་མ་ལ་བསྙེན་བཀུར་བྱས་པའི་མཐུས་གསེར་གྱི་
རབ་ཅན་བཟའ་ཤིང་གི་གནས་དང་། མཚོ་དང་ལྟེང་ཀ་དང་འབབ་ཆུ་དང་
སྤོས་དང་མེ་ཏོག་སིལ་མ་སྣ་ཚོགས་ཀྱིས་བརྒྱན་པ། དར་གྱི་ལྡ་ལྡི་བྲེས་པ་ཞིག་གི་
ནང་ནས་ལྷའི་བུ་མོ་མཛེས་ཤིང་ཡིད་དུ་འོང་བ། རྒྱན་སྣ་ཚོགས་ཀྱིས་བརྒྱན་པ་
བཞི་ཡོང་ནས་སྔོན་བསུ་ནས་ནང་དུ་ཁྲིད་དེ་འདོད་པའི་ཡོན་ཏན་སྣ་ཚོགས་པ་
ལོ་བརྒྱ་སྟོང་མང་པོར་དགའ་བར་བྱས་རྩེ་བར་བྱས་ཏེ། ཡང་རང་གི་ལས་ཀྱིས་
གཞན་དུ་འགྲོ་བར་འདོད་པ་ན། ལྷ་མོ་དེ་དག་ན་རེ། འཕགས་པའི་བུ་ཡུལ་
འདི་ནི་སྔོན་ཆད་ཁྱོད་ལ་མེད་པའི་ཡུལ་ཞིག་ཡིན་གྱི། ད་འདི་ནས་གང་དུའང་
མ་འགྲོ་ཞིག གལ་ཏེ་འགྲོ་ནའང་ཁ་བྱང་དུ་ལྟོས་ལ་སོངས་ཤིག་ཅེས་བརྗོད་
ཀྱང་། མ་ཉན་པར་ཕྱིར་འཐོན་ནས་ངུ་ཞིང་ལྷོ་ཕྱོགས་སུ་ཕྱིན་པ་ན། གྲོང་ཁྱེར་
སྔ་མ་ལྟ་བུ་དེ་འབྱོར་པ་ཞག་ནས་ལྷ་མོ་བརྒྱད་བྱུང་ནས་སྡུན་བསུ་ནས་ནང་དུ་
ཁྲིད་དེ་འདོད་ཡོན་སྣ་ཚོགས་པས་ལོ་དུ་མར་དགའ་ཞིང་རྩེ་བར་གྱུར་ཏེ། ཡང་
ལས་ཀྱི་དབང་གིས་དེར་སྡོད་སྙིང་མ་འདོད་པར་འགྲོ་འདོད་པ་ན། དེ་དག་ན་
རེ། སྔར་བཞིན་ཟེར་ཀྱང་མ་ཉན་པར་འཐོན་ཏེ་ལྷོ་ཕྱོགས་སུ་སོང་སོང་བ་དང་།
བཻཌཱུརྱའི་ར་བ་ཅན་ཞིག་ནས་ལྷ་མོ་བཅུ་དྲུག་གིས་བསུ་སྟེ་ནང་དུ་ཁྲིད་ནས་ལོ་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 597
བརྒྱ་ཕྲག་དུ་མར་བསྙེན་བཀུར་བྱས་ཏེ། ། ཡང་འཐོན་ནས་ལྷོ་ཕྱོགས་སུ་སོང་
སོང་བ་ལས། ཤེལ་གྱི་ར་བ་ཅན་ནས་ལྷ་མོ་སུམ་ཅུ་སོ་གཉིས་ཀྱིས་བསུ་ནས་ནང་
དུ་ཁྲིད་དེ་ལོ་བརྒྱ་སྟོང་དུ་མར་འདོད་ཡོན་དགའ་བདེ་སྣ་ཚོགས་པས་ཀུན་ཏུ་
དགའ་བར་བྱས་ཀྱང་། ལས་ཀྱི་དབང་གིས་དེར་སྡོད་མ་ནུས་ཏེ་ཐོན་ནས་འགྲོ་
བན། ལྷ་མོ་དེ་དག་ན་རེ། འཕགས་པའི་བུ་ཡུལ་འདི་ནི་སྔར་ཁྱོད་ལ་མེད་
པའི་ཡུལ་ཞིག་ཡིན་གྱི། ད་གཞན་དུ་མ་འགྲོ་ཞིག གལ་ཏེ་འགྲོ་ན་ཡང་ཁ་བྱང་
དུ་སྟོས་ལ་སོངས་ཤིག་ཅེས་སྨྲས་ཀྱང་། མ་ཉན་པར་ཁ་ལྷོར་བལྟས་ཏེ་སོང་སོང་
བ་ན། ཚེར་མའི་ནགས་ཚལ་ཤིན་ཏུ་ཡིད་དུ་མི་འོང་ཞིང་། ཉམ་ང་བ་ཞིག་གི་
དབུས་ན་ལྕགས་ཀྱི་ར་བ་ཤིན་ཏུ་འཇིགས་ཤིང་དཔངས་མཐོ་བ་ཞིག་གི་སྒོ་བྱེ་བ་
ཞིག་མཐོང་ནས་དེར་ཕྱིན་པ་དང་སྒོ་ཀུན་བཅད་ནས་གང་དུའང་མི་ཐར་བར་
གྱུར་ཏོ། ། དེར་ཤིན་ཏུ་འཇིགས་པའི་སྒྲ་ཞིག་ཀྱང་ཐོས་ནས་བལྟས་པས་མི་ཞིག་
གི་མགོ་ལ་རལ་གྲིའི་འཁོར་ལོ་རབ་ཏུ་འཁོར་བ་ཞིག་མཐོང་ནས། འདི་ཅི་ཞིག་
ཡིན་སྨྲས་པས། ཉི་ཚེ་བའི་དམྱལ་བ་ཡིན་ནོ་ཟེར། ཁྱོད་ཀྱིས་ལས་ཅི་བྱས་སྨྲས་
པས། འཛམ་བུའི་གླིང་གི་གྲོང་ཁྱེད་ཀོ་ས་ལི་ཞེས་བྱ་བ་ཞིག་ཏུ་དེད་དཔོན་གྱི་
བུར་སྐྱེས་ཏེ། མའི་མགོ་ལ་འགོམས་ནས་རྒྱ་མཚོའི་ནང་དུ་གྲོགས་པོ་ལྔ་བརྒྱ་
དང་ལྷན་དུ་ཞུགས་པས་གྲུ་ཞིག་སྟེ་བདག་གཅིག་པུ་ཐོན་ནས་ལམ་དུ་ལྷའི་བདེ་
བམྱོང་སྟེ། མཐར་འདིར་གྱུར་ཏོ་ཞེས་སྨྲས་སོ། ། འདིར་ཡང་ལོ་འབུམ་ཕྲག་
དུ་མའི་བར་དུ་སྡུག་བསྔལ་མྱོང་ཡང་སྐྱབས་བྱེད་པ་ནི་འགའ་ཡང་མེད་ལ།
ཟས་སུ་རང་གི་ཀླད་པ་དང་རྣག་ཁྲག་གིས་འཚོ་བར་བྱེད་དོ། ། དེར་འོ་ན་
བདག་གིས་ཀྱང་ལས་དེ་ལྟ་བུ་ཁོ་ན་བྱས་སོ་ཞེས་སྨྲས་པས། དེ་ན་དེ་ནི་བདེན་
བ་ཞིག་སྟེ། བདག་གིས་ཀྱང་ད་ཁྱོད་ཀྱི་ལས་ནི་ཟད་པ། ཁྱོད་དང་འདྲ་བའི་
ལས་བསགས་པ་ཞིག་ཡོང་བ་ཡོད་ ཅེས་ པའི་སྒྲ་ཞིག་ ཐོས་ སོ་ཟེར་ནས་དེ་



598
དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
ཤིའོ། ། དེར་དེ་རབ་ཏུ་འཇིགས་ཤིང་མི་དགའ་བཞིན་དུ་མའི་དོན་དུ་སྨོན་ལམ་
བཏབ་པ། འཇིག་རྟེན་བགྲང་དུ་མེད་པ་ཐམས་ཅད་དུ། ། སྲིད་རྩེ་མན་ཆད་
མནར་མེད་ཡན་ཆད་ན། ། ལྷ་དང་ལྷ་མིན་ལྷོ་འཕྱེ་ཆེན་པོའི་ཚོགས། བདེ་
བར་གྱུར་ཅིག་སྡུག་བསྔལ་བདག་གིས་བླང་། ། ཞེས་སྨྲས་ཤིང་། ཡང་བསམ་
མ་ཐག་པས་མ་ལ་ཕྱག་འཚལ་ཏེ། ཡང་སྨྲས་པ། གར་སྐྱེས་གར་སྐྱེས་ཀྱང་ཕ་
མའི་རིམ་གྲོ་བྱའོ། ། སེམས་ཅན་གཞན་ཡང་མ་ལ་མ་གུས་པ་བྱས་པ་དམྱལ་བ་
འདིར་སྐྱེ་བ་ཐམས་ཅད་ཀྱི་དོན་དུ་བདག་འདི་ན་གནས་པར་བྱ་ཡིས། དེ་དག་
གིས་འདི་ལྟ་བུའི་སྡུག་བསྔལ་མྱོང་བར་མ་གྱུར་ཅིག ། འཇིག་རྟེན་རིག་པ་དང་
ལྡན་པ་དང་གྲོལ་བ་དང་ལྡན་པ་སུ་བཞུགས་དེ་དག་ལ་བདག་ ཕྱག་འཚལ་
ལོ། ། དེ་དག་གིས་ཀྱང་བདག་ལ་བསྐྱབ་ཏུ་གསོལ་ཅིག་ཅེས་བརྗོད་ནས། །
དམྱལ་བ་པ་དེའི་སྡོད་སར་འདུག་སྟེ། ཕ་མའི་དོན་དུ་སྨོན་ལམ་བཏབ་པ།
སེམས་ཅན་དམྱལ་བ་མནར་མེད་མཐའ་ནས་སྲིད་རྩེ་མན་ཆད་ན། ། སེམས་
ཅན་ཚེ་འཕོའི་རྣམ་པ་འཆིང་བས་ཇི་སྙེད་བཅིངས་པ་དག ། ཐམས་ཅད་མ་
ལུས་ཆོས་དང་ལྡན་ཞིང་བདེ་བར་འཚོ་གྱུར་ཏེ། ། རྒ་མེད་ཚེ་འཕོ་མེད་པའི་མྱ་
ངན་འདས་པ་ཐོབ་གྱུར་ཅིག ། ཅེས་བརྗོད་པས་འཁོར་ལོ་དེ་མགོ་ལ་མ་རེག་
པར་སྟེང་གི་ནམ་མཁའ་ལ་འཁོར་རོ། ། དེའི་མ་ཡིས་ཀྱང་རྟག་ཏུ་སྨོན་ལམ་
བཏབ་པ། གལ་ཏེ་བདག་གི་སྦྱིན་པའམ་ཚུལ་ཁྲིམས་སམ། ། བདག་གི་ཁྱིམ་
ཐབ་ཀྱིས་བརྟུལ་ཞུགས་བྱས་པའི་བསོད་ནམས་ཀྱི་འབྲས་བུ་ཞིག་ཡོད་ན། །
འབྲས་བུ་དེས་བདག་གི་བུ་གང་ན་གནས་ཀྱང་བདེ་བར་གྱུར་ཅིག་ཅེས་བརྗོད་
པས། དམྱལ་བ་དེ་ནས་ལོ་དྲུག་ཅུ་ཡང་མ་ལོན་པར་ཚེ་འཕོས་པར་གྱུར་ཀྱང་།
ལས་ཀྱི་འབྲས་བུ་ཟད་པ་མེད་པའི་ཕྱིར་བར་བར་དུ་ཀླད་པ་ན་བར་གྱུར་ཏོ། །
དེ་ལྟ་བས་ན་དཀོན་མཆོག་གསུམ་དང་ཕ་མ་ལ་གུས་པ་བསྐྱེད་པར་བྱའོ། །



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 599
༈ ཡང་འདོད་པ་ལ་ཆགས་པས་སྲོག་གི་མཆོད་སྦྱིན་བྱས་ན་ཅུང་ཟད་
ཙམ་གྱིས་ཀྱང་སྡུག་བསྔལ་ཚད་མེད་པ་མྱོང་སྟེ། གྲོང་ཁྱེར་ཀ་ས་མ་རྒྱུ་ཞེས་བྱ་
བར་དགེ་སློང་ཞིག་གིས་བསོད་སྙོམས་ལ་བྱོན་པས་ལམ་པོ་ཆེ་ཞིག་ནས་ཕྱུག་
གཅིག་སྒྲ་འབྱིན་ཅིང་གཤེད་མས་ཁྲིད་པ་གཟིགས་ནས། དགེ་སློང་ན་རེ། ཀྱི་
ཧུད་ཀྱེ་མ་ག་ལ་ཁྲིད་ཅེས་སྨྲས། གཞན་དག་གིས་ཐོས་ནས་དྲིས་པ་ན། འདི་ནི་
མ་དད་པ་རྣམས་ལ་མི་སྨྲ་སྟེ། འོན་ཀྱང་འདི་ལྟར་ཕྱུགས་ཕ་གི་ནི་སྔོན་ཚོང་པ་
ཕྱུག་པོ་ཞིག་ཏུ་གྱུར་པའི་ཚེ་བརྟེན་བཅས་ཏེ། ལོ་དུས་སུ་ཕྱུགས་རེ་བསད་པའི་
མཆོད་སྦྱིན་བྱས་ནས། ཚེ་འཕོ་ཁར་བུ་ལ་ཡང་ང་ཤི་ནས་ཀྱང་ཁྱོད་ཀྱིས་མཆོད་
སྦྱིན་འདི་མ་ཆག་བར་གྱིས་ཤིག འུ་ཅག་ལ་འདི་ཕན་ཆེ་བ་ཞིག་ཡོད་དོ་ཞེས་
ཟེར་ནས། བུས་ཀྱང་དེ་བཞིན་བྱེད་པར་ཁས་བླངས་སོ། ། ཚོང་པ་དེ་ཤི་ནས་
གཏི་མུག་ལས་བྱུང་བའི་སྲོག་གཅད་པའི་དབང་གིས་རང་གི་ཁྱིམ་གྱི་ཕྱུགས་མར་
སྐྱེས་ཏེ། ཡང་དང་ཡང་དུ་བསད་པ་ལས་སྔར་ཡང་ལན་དྲུག་བསད་དེ། ད་ལྟ་
ནའང་གསོད་སར་འཁྲིད་པ་འདི་ཡིན་ནོ། ། ཕྱུགས་དེ་ལའང་སྙིང་བརྩེ་བས་
སྨྲས་པ། རྟེན་ཡང་ཁྱོད་རང་གིས་བཙུགས། ། ཕྱུགས་མང་པ་ཡང་ཁྱོད་རང་
གིས་བསད་པས་ད་སྐད་བཏོན་པས་ཅི་ཕན་ཞེས་བརྗོད་པ་ལྟ་བུའོ། །
སྒྲུབ་བྱེད་ཐུགས་རྗེ་གོམས་པ་ལས། ཞེས་པ་ནི། སངས་རྒྱས་སྒྲུབ་
པའི་བསམ་པའི་གཙོ་བོ་གང་ཞེ་ན། ཐུགས་རྗེ་སྟེ། དམིགས་པ་མེད་པའི་སྙིང་
རྗེ་ཆེན་པོའོ། ། བློ་སྙིང་རྗེ་དེའི་ངང་དུ་འགྱུར་བ་ནི་སྐྱེ་བ་དཔག་ཏུ་མེད་པ་
གོམས་པ་མཐར་ཕྱིན་པ་ན་འགྲུབ་བོ་ཞེས་པའོ། ། དེ་ལ་ཆད་ལྟ་བ་དག་ན་རེ།
བློ་ནི་ལུས་ལ་བརྟེན་པའི་ཕྱིར། ། གོམས་པ་སྲིད་པ་མིན་ཞེ་ན། ། ཞེས་ཏེ།
སྙིང་རྗེ་ཆོས་ཅན། བློའི་ངང་དུ་འགྱུར་བའི་ གོམས་པ་མི་སྲིད་ པར་ ཐལ།
གོམས་ཡུལ་སྐྱེ་བ་སྔ་ཕྱིར་མ་གྲུབ་པའི་ཕྱིར། དེའང་ལུས་ཞིག་པ་ན་བློ་རྒྱུན་ཆད་



600 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
པའི་ཕྱིར་རོ། ། ལན་ནི། རྣམ་ཤེས་མིན་པ་རྣམ་ཤེས་ཀྱི་ཉེར་ལེན་གྱི་རྒྱུར་མིན་
པའི་ཕྱིར་ཡང་གྲུབ་ཅེས་ཏེ། རྩ་བའི་སྦྱོར་བ། སྐྱེས་མ་ཐག་པའི་ཤེས་པ་ཆོས་
ཅན། ངོ་བོ་རིག་པ་སྔ་མ་ལས་སྐྱེས་པ་གྲུབ་སྟེ། རིག་ཙམ་ཡིན་པའི་ཕྱིར།
ཕྱོགས་ཆོས་རང་གིས་གྲུབ་ཁྱབ་པ་རིག་པ་ལ་རྒྱུ་མེད་ཁེགས་ཤིང་། རྒྱུ་རིག་པ་ལ་
ཉེན་ལེན་གྱི་རྒྱུ་རིག་པ་སྔ་མ་སྔོན་དུ་སོང་བས་ཁྱབ་བོ། ། ཡང་གྲུབ་ཅེས་པ་ནི་
ཤུགས་ལ་ཕྱེ་མ་འགྲུབ་སྟེ། འཆི་ཁ་མའི་ཤེས་པ་ཆོས་ཅན། དེས་རིག་པ་ཕྱི་མ་
ཞིག་བསྐྱེད་པར་ངེས་ཏེ། རྒྱུ་ཚོགས་ཚང་ཞིག་གེགས་མེད་ཡིན་པའི་ཕྱིར། ད་
ལྟར་གྱི་རིག་པས་དེའི་ཕྱི་མ་བསྐྱེད་ངེས་བཞིན་ནོ། ། ཉེར་ལེན་གྱི་རྒྱུ་ནི་འབྲས་
བུའི་ངོ་བོ་ལ་ཕན་འདོགས་བྱེད་ཡིན་ལ། ལྷན་ཅིག་བྱེད་རྐྱེན་ནི་འབྲས་བུའི་
ཁྱད་པར་ལ་ཕན་འདོགས་བྱེད་ཡིན་ནོ་ཞེས་པའོ། །
གསེར་མདོག་གི་སྦྱོར་བ་ལས། སྔོན་བྱུང་བ་འདས་པ་ན་གྲོང་ཁྱེར་ཆེན་
པོ་གསེར་ཅན་ཞེས་བྱ་བར་རྒྱལ་པོ་གསེར་མདོག་ཅེས་བྱ་བ་བྱུང་སྟེ། དེ་ལ་གྲོང་
ཁྱེར་ཆེན་པོ་བརྒྱད་ཁྲི། རི་བོང་བ་དྲུག་ཁྲི། བློན་པོ་སྟོང་ཕྲག་བཅོ་བརྒྱད་དང་
ལྡན་ཞིང་། བུད་མེད་སྟོང་ཕྲག་ཉི་ཤུས་བསྐོར་ཏེ། ཐམས་ཅད་ཀྱང་ཆོས་ཀྱིས་
སྐྱོང་བ་ཞིག་ཡོད་དོ། ། དེའི་དུས་ན་ཚེའང་བརྒྱད་ཁྲི་བཞི་སྟོང་ཐུབ་པ་ཡིན་ལ།
རྒྱལ་པོ་དེའང་སྦྱིན་པའི་དངོས་པོ་མི་སྟོང་བ་གང་ཡང་མེད་དོ། ། དེའི་ཚེ་དུས་
གཞན་ཞིག་ན་རྒྱལ་པོ་དེས་འཛམ་བུ་གླིང་པ་ལ། ཕྱོགས་དང་ཁྲལ་བཙས་གང་ཡང་
མེད་པར་བདེ་ཞིང་ སྐྱིད་པ་ལ་བཀོད་པ་ལས། སྐབས་འགའ་ཞིག་ཅིག་ན་
གཟའ་སྐར་ངན་པ་ཞིག་ཤར་ནས་བརྩིས་པས་ལོ་བཅུ་གཉིས་སུ་ཆར་མི་བབ་པར་
ཤེས་ནས་རབ་ཏུ་ངུས་ཤིང་ཆོ་ངེས་བཏབ་སྟེ་འདི་སྐད་དུ། ། ད་ཕྱུགས་ཅིང་
འབྱོར་པ་དག་ནི་འཚོ་ལ། བཀྲེས་པ་རྣམས་མི་འཚོ་བས་ཐབས་འགའ་ཞིག་
བྱའོ་སྙམ་སྟེ། འཛམ་བུ་གླིང་གི་འབྲུ་ཐམས་ཅད་བསྡུས་ཏེ་བང་བ་བརྩིགས་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 601
ཤིང་བྲེས་གཅལ་ཏེ་བགྲངས་ནས། མི་ཐམས་ཅད་ཀྱང་བགྲངས་ཏེ་ཇི་ཙམ་ཐོབ་
བ་དག་མི་ཀུན་ལ་ཉིན་རེ་ཞིང་བྱིན་པས་ལོ་བཅུ་གཉིས་ཀྱི་བར་དུ་བྱིན་པས་ཤི་བ་
མེད་པ་ལ། བཅུ་གཉིས་ཤར་བའི་ཚེ་མི་མང་པོ་ཤི་བར་གྱུར་ཏོ། ། ཟས་ཀྱང་
རྒྱལ་པོའི་གསོལ་བྲེ་གང་མ་གཏོགས་པ་ཐམས་ཅད་ཟད་དོ། ། དེའི་དུས་སུ་
བསྐལ་བ་བཞི་བཅུར་དཀའ་བ་སྤྱད་པའི་བྱང་ཆུབ་སེམས་དཔའ་ཞིག་ཞིང་
གཞན་ནས་མི་མཇེད་འདིར་བྱོན་ཏེ་ནགས་ཁྲོད་ཅིག་ཏུ་བཞུགས་པས། དེ་ན་
མ་དང་བུ་ལོག་པར་ཞུགས་པ་མཐོང་ངོ་། ། འདི་སྙམ་དུ་ཨེ་མ་སེམས་ཅན་འདི་
དག་ནི་ཉོན་མོངས་སོ། ། འདི་དག་ནི་ཆོས་དང་མི་ལྡན་ཞིང་འདོད་པ་མི་
བཟད་པས་ཉམས་པ་འདི་ལྟ་བུས་བདག་ད་ནི་ཆོག་སྟེ་འདི་ལྟ་བུའི་དོན་བྱ་བར་
སུ་ཞིག་སྤྲོ། དེ་བས་རང་གི་དོན་བསྒྲུབ་པར་བྱའོ་སྙམ་ནས་ཤིང་ལྗོན་པ་ཞིག་གི་
དྲུང་དུ་ལུས་སྲང་ཞིང་ཕུང་པོ་ལྔའི་སྐྱེ་བ་དང་འཇིག་པ་ལ་རྗེས་སུ་བརྟགས་པས་
རང་བྱང་ཆུབ་རྗེས་སུ་ཐོབ་བོ། ། དེའི་ཚེ་ཚིགས་སུ་བཅད་དེ་སྨྲས་པ། གང་
དག་བསྙེན་ནས་ཆགས་འགྱུར་ལ། ། ཆགས་ལས་སྡུག་བསྔལ་འདི་འབྱུང་
སྟེ། ། ཆགས་ལ་སྡུག་བསྔལ་འདི་འཇུག་པས། ། དེ་ཕྱིར་མཁས་པས་ཆགས་
སུན་ཕྱུང་། ། བསེ་རུ་ལྟ་བུར་གཅིགས་པར་སྤྱད། ། དེ་ནས་ཡང་འདི་སྙམ་དུ་
བདག་གིས་དཀའ་བ་སྤྱད་པ་འདིས་སུ་ལའང་ཕན་བ་མ་བྱུང་བས། ད་བདག་
གིས་སུ་ཞིག་ལས་བསོད་སྙོམས་བླངས་ཏེ་ཕན་གདགས་པར་བྱའོ་སྙམ་ནས་ལྷའི་
མིག་གིས་འཛམ་བུའི་གླིང་ཀུན་ཏུ་བལྟས་པ་དང་། ཟས་ཐམས་ཅད་ཟད་དེ།
རྒྱལ་པོའི་ཟས་བྲེའུ་གང་ལས་མི་འདུག་ནས། རབ་ཏུ་སྙིང་རྗེ་སྐྱེས་ཏེ་དེ་དག་ལ་
ཕན་པའི་ཕྱིར་ཟས་དེ་བསླང་ངོ་སྙམ་ནས་རྫུ་འཕྲུལ་གྱིས་ནམ་མཁའ་ལ་འཕུར་
ནས། རྒྱལ་པོ་སེར་མདོག་གི་ཁང་པའི་སྟེང་དུ་འོང་བ་དག་མི་རྣམས་ཀྱིས་
མཐོང་ནས། ཀྱེ་མ་ཧོ་འདི་ལྟར་བྱ་དམར་པོ་ཞིག་ནམ་མཁའ་ལ་འཕུར་ནས་



602 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
བྱུང་ངོ་ཞེས་ཟེར་ལ། ལ་ལ་དག་ན་རེ། འདི་ནི་བྱ་མ་ཡིན་ཏེ། མདངས་
འཕྲོག་པའི་སྲིན་པོ་ཞིག་ཅེས་ཟེར་རོ། ། དེར་རྒྱལ་པོས་ལག་པས་མིག་ཕྱིས་ནས་
བརྟགས་པས་མཐོང་ནས། བློན་པོ་ དག་ འདི་ནི་དེ་ གཉིས་ ཀ་མ་ ཡིན་ལ།
བདག་ཅག་རྣམས་ལ་བརྩེ་པའི་དྲང་སྲོང་ཆེན་པོ་ཞིག་གོ་ཞེས་ཟེར་རོ། ། དེ་
ནས་རང་སངས་རྒྱས་དེ་རྒྱལ་པོའི་ཁབ་ཀྱི་ཐོག་ཁར་བབས་པ་ན། རྒྱལ་པོས་
བསུ་ཞིང་ཞབས་ལ་གཏུགས་ཏེ་གདན་བཤམས་པ་ལ་བཞག་ནས། དྲང་སྲོང་
ཆེན་པོ་ཁྱོད་ཅིའི་ཕྱིར་འདིར་བྱོན། སྨྲས་པ། ཟས་ཀྱི་ཕྱིར་རོ། ། དེ་ནས་རྒྱལ་
པོམྱ་ངན་གྱིས་གདུངས་ཏེ། ཀྱེ་མ་བདག་ཅག་ནི་ཤིན་ཏུ་དབུལ་ཏེ། འཛམ་
བུའི་གླིང་གི་རྒྱལ་པོར་གྱུར་ཀྱང་དྲང་སྲོང་ལ་འདྲེན་པའི་ཟས་ཙམ་ཡང་མ་འབྱོར་
རོ་ཞེས་སྡུག་བསྔལ་ཞིང་། གདོང་མཆི་མས་བརླན་ཏེ་ངུས་སོ། ། དེའི་ཚེ་ཕོ་
བྲང་གི་ལྷས་ཚིགས་སུ་བཅད་པ། ཅི་ཞིག་སྡུག་བསྔལ་ཞེ་ན་དབུལ་བ་སྡུག་
བསྔལ་ལོ། ། ཤིན་ཏུ་སྡུག་བསྔལ་གང་ཡིན་དབུལ་བ་དེ་ཉིད་དོ། ། དབུལ་བ་
དག་ནི་ནང་ནས་ཤི་དང་མཚུངས་གྱུར་ཀྱང་། ། བདག་ནི་ཤི་ཡང་བླ་ཡི་དབུལ་
བ་མི་འདོད་དོ། ། ཞེས་སྨྲས་སོ། ། དེར་རྒྱལ་པོས་མཛོད་པ་བོས་ནས། ཁྱིམ་
ན་བཟའ་བ་ཅུང་ཟད་ཡོད་ན་དྲང་སྲོང་ལ་བསྙེན་བཀུར་བྱའོ། ། དེ་དག་ན་རེ།
ལྷ་ཉིད་ཀྱི་ཟས་བྲེའུ་གང་མ་གཏོགས་པ་ཅི་ཡང་མེད་དོ། ། དེར་རྒྱལ་པོས་
བསམས་པ། བདག་ལྟ་བུ་གསོན་ཡང་ཅིར་རུང་། འདི་ལྟ་བུའི་དྲང་སྲོང་ལ་
བསྙེན་བཀུར་བྱེད་པ་ནི་ཤིན་ཏུ་ལེགས་སོ་སྙམ་ནས་འཁོར་ཐམས་ཅད་བོས་ཏེ་
བྲེའུ་གང་པོ་ལག་ཏུ་ཐོགས་ནས། ཀྱེ་གྲོང་གི་གཙོ་བོ་དག་འདི་ནི་གསེར་མདོག་
གི་སྦྱིན་པ་གཏོང་བའི་ཐ་མ་ཡིན་ཏེ། འདི་ལ་ཁྱེད་ཐམས་ཅད་ཀྱང་རྗེས་སུ་ཡི་
རང་བར་གྱིས་ཤིག ། དགེ་བའི་རྩ་བ་འདིས་འཛམ་བུའི་གླིང་གི་མི་ཐམས་ཅད་
ཀྱིདབུལ་བ་ཡང་དག་པར་གཅོད་པར་གྱུར་ཅིག་ཅེས་སྨོན་ལམ་བཏབ་སྟེ་དེའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 603
--- ---- ---- -
- --..
. ཡ ་ས ་ས “ “བབ་ ༤༤ --- -
ཟས་ ཟ་ ་ས་ ་
།
།
་་ -
-- ---- ---
- --- ---- --- - -
-
ལྷུང་བཟེད་དུ་བླུགས་ནས་ལག་པ་གཡས་པས་ཕུལ་ལོ། ། དེ་ནས་རང་སངས་
རྒྱས་དེས་ཀྱང་བསོད་སྙོམས་དེ་ལོངས་སྤྱོད་ནས་རྫུ་འཕྲུལ་གྱིས་ནམ་མཁའ་ལ་
སོངངོ༌། ། དེར་རྒྱལ་པོ་ཡང་རབ་ཏུ་དགའ་སྟེ་ཐལ་མོ་སྦྱར་ནས་ཇི་སྲིད་མི་
མཐོང་གི་བར་དུ་མིག་མི་འཛུམས་པར་བལྟའོ། ། དེ་ནས་ཡང་འཁོར་རྣམས་ལ་
བསྒོ་བ། ཀྱེ་གྲོང་གི་གཙོ་བོ་དག་ད་ནི་རང་རང་གི་གནས་སུ་དེང་ལ། ཕོ་བྲང་
འདིར་བཀྲེས་པས་འཆི་བའི་དུས་མ་བྱེད་ཅིག དེ་དག་ན་རེ། ལྷ་བདག་ཅག་
རྣམས་ལྷའི་དཔལ་དང་སྐལ་བ་དང་ལྡན་པའི་དུས་སུ་ནི་ཞབས་འབྲིང་བྱེད་ཅིང་།
བདེ་སྐྱིད་ལ་ལོངས་སྤྱད་ནས། ད་ལྟའི་དུས་ཕྱི་མ་འདི་ལ་བབ་པའི་ཚེ་བདག་
ཅག་རྣམས་གཞན་དུ་འདོང་བར་ཡོད་ལགས་སམ། དེར་རྒྱལ་པོས་རབ་ཏུ་དུས་
ཏེ་མཆི་མ་ཕྱུང་ངོ༌། ། དེ་ནས་ཡང་མཆི་མ་ཕྱིས་ཏེ་སྔར་བཞིན་སྨྲས་པས་འཁོར་
རྣམས་ཀྱང་རབ་ཏུ་ངུས་ཏེ་མཆི་མ་ཡང་ཕྱུང་ངོ་། ། དེ་ནས་ཡང་མཆི་མ་ཕྱིས་ཏེ་
རྒྱལ་པོའི་རྐང་པ་ལ་གཏུགས་ནས་ཐལ་མོ་སྦྱར་ཏེ་འདི་སྐད་ཅེས། ད་བདག་
ཅག་རྣམས་ཀྱིས་ལྷའི་ཞལ་བལྟ་བའི་ཐ་མ་ནི་འདི་ལགས་ཏེ། བདག་ཅག་
རྣམས་ཀྱིས་ལྷའི་བཀའ་དང་འགལ་བ་ཅི་བགྱིས་པ་ ཐམས་ཅད་བཟོད་པར་
གསོལ་ལགས་སོ། ། འདི་ལྟར་དྲང་སྲོང་ཆེན་པོ་དེས་བསོད་སྙོམས་ཕུལ་བ་དག་
ཡོངས་སུ་གསོལ་པ་ལགས་ཀྱི། ཡོངས་སུ་མཉེས་པར་མཛད་དུ་གསོལ་ཅེས་
གསོལ་ཞིང་། ཕན་ཚུན་འབྲལ་མི་ཕོད་པའི་མིག་མཆི་མས་གང་བས་ལྟ་ཞིང་
ཅུང་ཟད་ཙམ་འཁོད་པའི་ཚེ། ཕྱོགས་བཞི་ནས་སྤྲིན་སྟུག་པོ་བཞི་འདུས་ཏེ།
རླུང་ཆེན་པོ་ཡང་ལངས་ནས་འཛུམ་བུའི་གླིང་གི་ལྗན་ལྗིན་ཀུན་ཕྱགས་པར་གྱུར་
ཏོ། ། དེ་ནས་དེའི་མོད་ལ་བཟའ་བ་དང་བཅའ་བ་སྣ་ཚོགས་ཀྱི་ཆར་བབས་ཏེ།
འདི་ལྟར་འབྲས་ཆན་དང་ཕྱེ་མ་དང་ཟན་དྲོན་དང་ཤ་དང་ཉ་ཤ་དང་ལ་ཕུག་
དང་ལོ་མ་དང་མེ་ཏོག་དང་འབྲས་བུ་དང་བུ་རམ་ལ་སོགས་པའི་ཆར་བབས་



604 དཔལ་ལྡན་ས་སྐྱ་པའི་གསུང་རབ་པོད་བཅུ་གཅིག་པ་ལམ་རིམ།
སོ། ། དེར་རབ་ཏུ་དགའ་སྟེ་འབྲས་བུ་དང་ལོ་མ་དང་མེ་ཏོག་དག་ནི་ཕྱིས་
འབྱུང་བར་འགྱུར་རོ་ཞེས་སྨྲས་སོ། ། དེ་ནས་ཉི་མ་བདུན་གྱི་བར་ནོར་དང་
འབྲུའི་ཆར་བབས་སོ། ། དེ་ནས་ཞག་བདུན་དུ་ཏིལ་མར་གྱིའོ། ། དེ་བཞིན་དུ་
བེའུ་རས་དང་ལྷ་རྫས་སྣ་ཚོགས་དང་རིན་པོ་ཆེ་སྣ་ཚོགས་དག་གི་ཆར་ཞག་
བདུན་དུ་བབས་ཏེ་འཛམ་བུའི་གླིང་གི་མི་རྣམས་ཀྱི་དབུལ་བ་རྒྱུན་ཆད་པར་གྱུར་
ཏོ། ། དགེ་སློང་དག་དེའི་དུས་སུ་རྒྱལ་པོ་གསེར་མདོག་གང་ཡིན་པ་དེ་ནི་ད་
ལྟརང་ཉིད་ཡིན་ཏེ། ཇི་ལྟར་ངས་སྦྱིན་པའི་འབྲས་བུ་དང་རྣམ་པར་སྨིན་པ་
ཤེས་པ་ལྟར་སེམས་ཅན་རྣམས་ཀྱིས་ཀྱང་དེ་ལྟར་སྦྱིན་པའི་འབྲས་བུ་དག་ཤེས་
པར་གྱིས་ཤིག གང་ཟས་ཀྱི་ཁམས་ཕྱི་མའི་ཕྱི་མ་ཡང་གཞན་དག་ལ་མ་བགོས་
པར་བདག་ཉིད་ཀྱིས་བཟའ་བར་མ་བྱེད་ཅིག་ཅེས་གསུངས་སོ། །
༈ ཡང་དྲི་ཟའི་རྒྱལ་པོ་རབ་དགའ་ཞེས་བྱ་བ་གུ་གུལ་རྒྱུད་མངས་ཀྱི་སྒྲ་ལ་
ཆགས་ནས་ཆོས་ལ་བསྐུལ་ཡང་ང་རྒྱལ་གྱིས་འཇུག་པར་མ་གྱུར་པ་ལ། ཐུབ་པ་
ཉིད་ཀྱི་སྐུ་ཚེ་ཞག་བདུན་བསྣུར་ཏེ། སྤྲུལ་པའི་དྲི་ཟ་རྒན་པོ་གཅིག་ཏུ་བྱས་ནས་
རབ་དགའ་ལ་རྒྱུད་མངས་བསྒྱུར་བ་ལ་ཁོ་བོ་ཅག་པས་མཁས་པ་མེད་དོ་བྱས་
ནས། ནམ་མཁའ་ལ་སོར་མོའི་བརྡ་མཛད་པས་རྒྱུད་མངས་ཀྱི་སྒྲ་སྙན་ཞིང་
ཡིད་འཕྲོག་པ་དག་བྱུང་ནས་ཁྱོད་ཀྱིས་ཀྱང་དེ་བཞིན་བྱེད་དགོས། དེ་མ་བྱུང་
ན་དྲི་ཟའི་མིང་ཡང་དོན་མེད་པར་འགྱུར་རོ་བྱས་པས་ཁོ་རང་རབ་ཏུ་སྐྱེངས་
ཤིང་ཞུམ་པའི་ཚེ་འདི་སྐད་ཅེས་འདི་ལྟ་བུ་དག་ཤེས་ཀྱང་དགོས་པ་ཅི་ཡོད།
བཅོམ་ལྡན་འདས་ཤིང་སཱ་ལ་ཟུང་གི་ཚལ་ན་གཟིམ་མལ་གྱི་མཐའ་ལ་བཞུགས་
ཞེས་ཐོས་ཀྱི། དེའི་དྲུང་དུ་འགྲོ་བར་བྱའོ་ཞེས་སྨྲས་པས། ཁོ་ཡང་རབ་ཏུ་
དགའ་ནས་དེར་དོང་སྟེ་ཆོས་ཀྱི་བདུད་རྩིས་ཚིམ་པར་བྱས་སོ་ཞེས་གྲག་གོ། །
གསུམ་པ་མཇུག་གི་དོན་བསྟན་པ་ནི། བདག་ གིས་ ཐུབ་པའི་



ཐུབ་པའི་དགོངས་གསལ་རྒྱལ་སྲས་འཕགས་པའི་ལམ་གྱི་སྒྲུང་འགྲེལ། 605
དགོངས་པ་ཇི་ལྟ་བར། ། ཞེས་པ་ལ་སོགས་པ་སྟེ། གཞུང་གང་ལ་བརྟེན་པའི་
ཚུལ། བཀའ་གང་གི་གསལ་བྱེད་དུ་འགྱུར་བ། ཕྱི་རབས་ཀྱི་སྐྱེ་བོ་ལ་གདམས་
པའི་ཚུལ། སྙིགས་མའི་དུས་སུ་རྣམ་པར་དག་པའི་ཆོས་སྤྱོད་དཀར་བའི་ཚུལ་
བསྟན་པ། དགེ་བའི་རྩ་བ་བསྔོ་ཚུལ་དང་ལྔས་ཤེས་པར་བྱའོ། །
ཐུབ་པའི་གསུང་རབ་ཟབ་ཡངས་དྲི་མ་མེད། ། རྒྱ་ཆེའི་ཕྲིན་ལས་རྨད་
བྱུང་དཔག་མཐའ་ཡས། ། ཇི་བཞིན་ཇི་སྙེད་བརྗོད་ནུས་ཐུབ་མིན་གང་། །
རྨད་བྱུང་མཆོག་ལ་རབ་གུས་རང་བློ་ཡི། ། སྒྲིབ་པ་སྦྱོང་དང་བག་ཆགས་མཆོག་
བཞག་ཕྱིར། ། སྤོབས་པ་བསྐྱེད་ལ་ལུང་འདིར་འགལ་ཅི་ཡོད། ། དེ་སླད་
འབད་ལ་དགེ་བ་གང་བསྐྲུན་དེས། ། མྱུར་དུ་ཐམས་ཅད་མཁྱེན་པ་རབ་བརྙེས་
ནས། ། འགྲོ་རྣམས་མཐའ་དག་སྲིད་མཚོ་ལས་སྒྲོལ་ ཤོག ། ཐུབ་པའི་
དགོངས་གསལ་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་འཇུག་ཚུལ་གསལ་
བར་སྟོན་པ་འཕགས་པའི་ལམ་གྱི་སྒྲུང་འགྲེལ་ཟླ་བའི་འོད་ཟེར་ཞེས་བྱ་བ་འདི་
ནི་ཆོས་ཀྱི་རྗེ་ཉིད་ཀྱི་གསུང་སྒྲོས་ཇི་ལྟ་བར་འཇམ་མགོན་བླ་མ་དེ་ཉིད་ཀྱིས་རྗེས་
སུ་བཟུང་བ་ཞང་མདོ་སྡེ་དཔལ་གྱིས་ཟིན་བྲིས་སུ་བཏབ་པ་ཡོངས་སུ་རྫོགས་
སོ། ། འདི་བསྒྲུབས་པ་ལས་བྱུང་བ་ཡི། ། དགེ་བའི་རྩ་བ་གང་ཐོབ་པ། །
དེས་ནི་སྐྱེ་བོ་ཐམས་ཅད་ཀྱིས། ། བདེ་གཤེགས་ཤེས་རབ་ཐོབ་པར་ཤོག །
འགྲོ་བའི་སྡུག་བསྔལ་སྨན་གཅིག་པུ། ། བདེ་བ་ ཐམས་ ཅད་ འབྱུང་བའི་
གནས། ། བསྟན་པ་རྙེད་དང་བཀུར་སྟི་དང་། ། བཅས་ཏེ་ཡུན་རིང་གནས་
གྱུར་ཅིག ། དགེའོ། ། དགེའོ། ། དགེའོ། ། ། །



$-.܃
܃
ܕ
#4-... ܀
.MMMM !!1.' 1
1
"-::»., : ܟܨ܀ *-** ܟܤܤ ܕܪܣܟܙܟܚܗ.:mܐ: ܪܢ ' ܀. ܀?' ܀ ،، ܨܗܝ.
t
*
uGܕ݂- ܀ * ;* ;* :ܕܪܐ ܪܵܗܝ 19܀ ܘܨܵܕܪܝܼܫܘܼܕܠܐܕܪܐ܂
1
: ܡܛܘܼܟܼxmxxm- ܝܚܕ܀܀;:-
i
܇ ܀ ܇ ܀ܪ܀.-iܪܫܟ݂ * ܕܝ!?ܕ݂ :»:"-'pkfr. 044
.ܚܕܬܐ
'.-;?
:
{
4
;
:
-
.
'
;
ri1
. ܀
ܕܸ ܕܼܪܵ
܃ܡܼܲ ܀
ܕܶܐ " ܩܬ܂܀ܪܟܕܕܕܞ ܂
f?-:.ܟ *ܐ ܕܼ ܪ:*': ": X
-
EF : ;
܀܀? Pt
-
'
i
" &"?: ܀



该书的出版得到了高铠麟先生的资助,
在此谨表谢意。
གདན་ཞུས་རྩོམ་སྒྲིག་པ། པདྨ་མཐར་ཕྱིན།
#* #: 白玛它钦
རྩོམ་སྒྲིག་འགན་འཁུར་པ། གཡག་འཇམ།
责任编辑:
E #
ལྷ་རིས་འབྲི་མཁན། ། བུ་རྒན།
ཆ་༧E:
A [,
# #
ཞུ་དག་བྱེད་མཁན། ངག་དབང་མཁས་གྲུབ། བསྟན་པ་ཚེ་རིང་། བསྐལ་རྒྱལ།
* f:
#*#
EE4/ 嘎江
མཛེས་ཆ་ཇུས་འགོད་པ། ཀརྨ་རྡོ་རྗེ་ཚེ་རིང་།
#bfigif.
ཊྛ ཚོ
ལམ་རིམ།
ས་པཎ་ཀུན་དགའ་རྒྱལ་མཚན་སོགས་ཀྱིས་བརྩམས།
མི་རིགས་དཔེ་སྐྲུན་ཁང་དང་
མཚོ་སྔོན་མི་རིགས་དཔེ་སྐྲུན་ཁང་
གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411-6509)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ། །
2004ལོའི་ཟླ་6པར་པར་གཞི་དང་པོ་བསྒྲིགས།
2004ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850mmx1168mm 1/32 པར་ཤོག19.625
པར་གྲངས། 0001-2,000 དེབ་རེར་སྒོར་29.80



图书在版编目(CIP)数据
菩提道次第/萨班·贡噶坚赞等著,-北京:民族出
版社,2004.04
(藏族十明文化传世经典丛书,萨迦派系列丛书更
杂松保主编)
| ISBN 7-105-06154-5
.喇嘛教 - 研究 - 藏语
I. 菩... I. 萨...
N. B946.6
中国版本图书馆(CP)数据核字(2004)第027524号
PUTIDAO CIDI
民族出版社和青海民族出版社联合出版
(北京市和平里北街14号邮编100013)
http//www.e56.com.cn
民族出版社微机照排 迪鑫印刷厂印刷
各地新华书店经销
2004年6月第1版 2004年6月北京第1次印刷
开本:850 毫米×1168 毫米 1/32 印张:19.625
印数:0001-2,000 定价:29.80 元
该书如有印装质量问题,请与本社发行部联系退换
(电话:64234411-6509)
Free%89 psis ha Hugh We Alla与。学he sa"



,
res
,
,,。
。
。
感受
。
第
定性。
。
。。
。
的。
。
。
。
:
C
..
.
,
.
15:
--
?
...”
·
王事案
PT-1
:
,
。
。。。。
法:
中:
三
一
:
生命:
Fi
,
产等。
.
中。
。
是
。
書中。
重量
學了,
多了,
一下。
-
.
。
:
軍“定
45,
”。
一
臺陽臺
一年,為
。
。
:
,
的
其中,
「
是
法:
争力。
晚上,
在一
典
“
“,” “
竞
学。
中。
Auce
:,
:
:
:
等
。
一事。”
2
“
“TE:
是是,
是了
去,
事業
,
共管
。
。
“。
;
。書”。
事业
举
·”
了
。
非
..
。
"事者,请
考
上
.
,
T
.
喜
.
.
的
。
。
.
。
。
。
等
”
非
.
。
等等。
事
.
中。
。
.
激
,
量。
其主
畫重
会上,
;
到了
。。
營地
在
。
一生一:工作。
中,
一
|
产
“没
.
:”。
::,
了
。
:
「
:
最後,
k
。
一中
***
了
。
::
。
载
:
年
了
。”
一
。
幕上。
。
再经过
i.i
性
生,在其
:
·浙。
.
1,
w...
佳
..
考
.
。
"M
:
于是,
,
,
事。
本就
***row
c.
bnt新生
.
::
主革」
是的。”
*
..
.
”
「
。。。
一
其
。
::
:::
容,
我是
.
|
青青。
.
.
中
"t.
。
的
”
。
”的一个了
是导
学”。它
http:
台中。
一
“
。。
。”
马
,
再
用由甲至今年369” 。
All HHHHHHHHHHHHHH:
史
上大
一年一
度的M
M
学科学学院
““ ”,排”,非爭事 中华安星, 1,
5
。
是事
中
,
,,
,
,
,
4,
2,
,通通量:曹
,
,青春
tash
一章:再“若是是非非
s
!!.. devi'
音,五“毒,
著重号-
第
W
Mr
:
,
。
A:
AN
A
ttachmartwvironmore watereserver
NISSA
,
中華
“
。
%
”
出一
看
「
fr...
中華
“是
中。
。
。
。。
重量:
.
字部
。
,
「主人書
生
2
。“
我的。
*
。
*
:
。
The man
到
.
,
。
事
地方
車?
。
, M,。
了。”
非事
·
了
3
學
第一部全集
手套:
“
.
”
再一看,
三生
14:
了
。
等事判
字
用,
:
ISBN 7-05-06154-5
SEAR
了。
一
“线
”。
7:
FE
生
。
违。
。
“
”
。
-
----
-
一一一一一一一一
ISBN 7-105-06154-5/B.263
民文(藏 103) 定价:29.80元
-
9787105061549">
。
第一。
,也
门。
}
于是,
::ji.
:
